Arkitektuvragilvvu bohtosat.
” ađa ” vuittii Sámi kulturguovddáža arkitektuvragilvvu.
Senaatti-kiinteistöt lágidii guovtte oasat arkitektuvragilvvu Sámi kulturguovddážis , mii huksejuvvo Anára kirkosiidii Juvdujoga gáddái .
Gilvvu vuoitit almmustahttojedje otne 4.12.2008 .
Vuosttas bálkkašumi , 40 000 euro , vuittii evttohus nammamearkkain ” ađa ” , man dahkkit leat arkiteakta SAFA Janne Laukka , arkiteakta studeanta Tuomas Niemelä ja arkiteakta studeanta Milla Parkkali .
Bálkkašupmelávdegotti mielde evttohus lea doaimmaid dáfus čoavddusin beaktil ja ovddidandohkálaš ja evttohus deavdá buoremusat gilvui biddjon hástaleaddji mihttomeriid .
Gilvvus juhkkojedje oktiibuot golbma bálkkašumi , lodnujuvvui okta evttohus ja mieđihuvvojedje guokte gudnemáinnašumi .
Loga ollislaš dieđáhus Govat.
Ijahis Idja musihkkafestivála borgemánus 2009.
Oktavuohta-nettiaviisa rahpá oktavuođaid skuvllaide.
Arkiteaktagilvvu bohtosiid almmustahttindilálašvuohta 4.12 .
Arkiteaktagilvvu bohtosiid almmustahttindilálašvuohta 4.12 .
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
Njoammil.
Suoma Sámi Nuorat.
Nuorat lagašgovas Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Sámi vuohki ?.
Oarjul buođđu.
Sámi duodji.
Sámi duodji govvaráidu.
Buoremus bivttas.
Dálvemáilmmi bivut.
Sámi gákti muitala máŋgga ášši.
Sámi gákti govvaráidu.
Miesi riegádeapmi álggaha bohcco jagi.
Bohcco jahki govvaráidu.
Sámi musihkka.
Nuortalaš lávlla.
Sámi girjjálašvuohta.
Sámi filbma.
Muohtateáhter.
Sámi dáidda.
Sámegielat.
Giellavuoigatvuođain.
Anáraččat.
Anárašgiella.
Nuortalaččat.
Maŋimuš boddu.
Sámi bustávat.
Sámeparlameanttat doibmet Suomas , Ruoŧas ja Norggas.
Sámi hálddašanguovllut.
Logi gažaldaga Sámedikki ságajođiheaddjái.
Sámediggi.
Sámesearvvit.
Sámi media.
Sámi skuvlejupmi.
Evaŋgelaš-luteralaš girku.
Ortodoksalaš girku.
Beaivvi bárdni.
Sámi leavga.
Sámi soga lávlla.
Sámiid álbmotbeaivi 6.2 .
Dávjá jerrojuvvon gažaldagat.
Sámit leat álgoálbmot.
Sámit - okta álbmot njealji riikkas.
Mii oktavuođaid ?.
Sámediggi hálida anáraš- ja nuortalašgielaid jorgaleddjiid.
Stáhtačálli Valle : juohkehaččas riekti sámegiela oahpahussii.
” Suomas dárbbašuvvo sámegiela ealáskahttinprográmma ”.
Sámedikki almmolaš doaimmahat lea fárren.
Sámeoahpahus ruovttuguovllu olggobealde.
Giellabálkkašupmi Sámi Siidii ja ubmisámegiela oahpaheaddjái.
Davviriikkalaš sámesoahpamuš ministtarčoahkkimis Helssegis.
Kulturdoarjagiid ohcan 2009.
Sámi parlamentáralaš ráđi ságadoallibargu Ruŧŧii.
Sámi giellaovttasbargu galgá nannejuvvot.
Parlamentarihkkáriid konferánsa almmuhii loahppaáššegirjji.
ON:a sierraraporterejeaddji S. James Anaya : Sámit ovdamearka.
Sámiide sosiála- ja dearvvašvuođafuolahusa ovddidanprográmma.
Sámediggái ruhta lassebušeahtas.
Dieđut máná vuoigatvuođain anáraš- ja nuortalašgillii.
Ođđa oahppamateriálat almmustuvvan.
Arkitektuvragilvvu evttohusat válljejuvvon nuppi muddui.
Arkitektuvragilvvu evttohusat válljejuvvon nuppi muddui.
Sámedikki telefonnummirat nuppástuvvet 1.9.2008.
Sámi skuvlenáššiid oktasašbargoorgána ásahuvvon.
Sámi giellaláhkačielggadeapmi almmustuvai girjin.
Anárašgiela áppesa geahččaladdanveršuvdna almmustuvai.
Ođđa oahppamateriálat skuvlajagi álgui.
Sámi girkobeaivvit Anáris jagis 2009.
Sámekulturguovddáža arkitektuvragilvvu barggut.
Nuortalašgiella.
Sámit Suomas.
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámit Suomas.
Sápmelaččat leat Eurohpa uniovnna guovllu áidna eamiálbmot .
Sápmelaččaid eamiálbmotsajádat lea nannejuvvon Suoma vuođđolágas .
Eamiálbmotkritearat vuođđuduvvet riikkaidviidosaš bargoorganisašuvnna , ILO , soahpamuššii nummir 169 .
Soahpamuša mielde iehčanas riikkain orru álbmogiid doallat eamiálbmogin , go sii nállašuvvet álbmogis , mii riikka váldima dahje orruma álggaheami dahje dálá riikkarájáid šaddama áigge orui rikkas dahje dan eatnandieđalaš guovllus , masa riika gullá .
Eamiálbmot ii maiddái leat mearrideaddji dilis iežas orrunguovllustis .
Eamiálbmot galgá ieš doallat iežas dakkárin .
Eamiálbmot lea ferten seailluhit vuoigatvuođalaš dilis fuolakeahttá visot dahje oasi iežas sosiálalaš , ekonomalaš , kulturlaš ja politihkalaš institušuvnnain .
Suomas sápmelašvuohta lea meroštallojuvvon sámediggelága goalmmát paragráfas ( 3 § ) ja dan váldovuođustussan lea sámegiella .
Lága mielde sápmelaš lea olmmoš , guhte doallá iežas sápmelažžan eaktudemiin ahte son dahje aŋkke okta su vánhemiin dahje máttarvánhemiin lea oahppan sámegiela vuosttas giellan .
Suomas hállet golbma sámegiela : davvi- , anáraš ja nuortalašsámegiela , mat buot leat áitatvuložat .
Suomas statistihka ráhkadeapmi etnihkalaš boahtimuša vuođul lea heaggadiehtolága mielde lágaheapme juos doaimmain ii leat mearriduvvon namalassii lágas .
Suoma sámediggelága § 23 mielde sámediggi doallá válgalogahallama sápmelaččain .
Válgalogahallama birra ii sáhte mieđihit dieđuid go sámedikki stivrra lobiin statistihka- ja dutkamušdárkkuhusa várás .
Sámedikki válggaid oktavuođas čoaggit statistihka sápmelaččaid lohkomearis ruovttuguovllu gielddain , ruovttuguovllu olggobealde ja olgoriikkain .
Statistihkka lea dárkkimus diehtu Suoma sápmelaččaid lohkomearis .
Álbmotregisttardiehtovuogádahkii sáhttá almmuhit iežas eatnigiellan sámegiela .
Vuogádat ii velá sirre iešguđet sámegielaid .
Jagi 2012 loahpa rádjai eatnigiellan sámegiela lei álbmotdiehtovuogádahkii almmuhan 1900 olbmo .
Suomas leat sullii 10 000 sápmelačča .
Sis badjel 60 proseantta orrot juo ruovttuguovlluset olggobealde , mii ásaha sámegielat oahpahussii , bálvalusaide ja dieđusirdimii ođđalágan gáibádusaid .
Sápmelaččat orrot árbevirolaš orrunguovlluineaset Suomas , Norggas , Ruoŧas ja Ruoššas .
Buohkanassii sápmelaččat leat oktiibuot 75 000-100 000 .
Eanemusat sápmelaččat leat Norggas .
Gávpotorrun lea váikkuhan buot sámeservošiidda ja sihke Norgga ja Ruoŧa oaivegávpotguovlluin dego Suomasge lea stuorra sápmelašservvodat .
Sápmelaččaid lohkomearri lea lassánan jagis 1992 jahkái 2011 55 proseantta .
Dán áigge ruovttuguovllu olggobealdi orru sámeálbmoga lohkomearri lea lassánan 165 % .
Sámiid ruovttuguovllu olmmošlohku lea luoitán dán áigge 13 % .
Tabealla : Sápmelaččaid lohkomeari ovdáneapmi Suomas.
Prosentuálalaš ossodat.
Ruovttuguovllu olggobealde.
Prosentuálalaš ossodat.
Oktiibuot.
Gáldu : Sámediggeválggain ja sámeparlameantta válggain čohkkejuvvon statistihkat.
Sámekulturguovddáš.
Sámekulturguovddáš , mii huksejuvvo Anára kirkosiidii Juvdujoga gáddái , boahtá leat Suoma sápmelaččaid hálddahusa ja kultuvrra guovddáš .
Sámekulturguovddáža dárkkuhussan lea válbmet sápmelaččaide buoret eavttuid iešráđálaččat bajásdoallat ja ovddidit gielaset , kultuvrraset ja ealáhusdoaimmaset sihke dikšut ja ovddidit kulturiešráđđema ja doarjut sápmelaččaid oppalaš eallindili ovdáneami .
Kulturguovddáš buorida maiddái dovdomassii vejolašvuođaid juohkit dieđuid sápmelaččain eamiálbmogin .
Sámekulturguovddáš boahtá leat sisriikkalaččat ja riikkaidgaskasaččat miellagiddevaš ja beroštahtti máŋggakultuvrralaš deaivvadanbáiki .
Lappi leanaráđđehus lea juolludan Sámekulturguovddážii 5 milj. euro EU-ruhtadeami .
Restauráŋŋa láigohuvvo.
Sámekulturguovddáš oanehaččat.
Arkitektuvragilvvu bohtosat.
Arkitektuvragilvvu Sámekulturguovddáža plánemis.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Davvi-Suoma sosiálasuorggi máhttinguovddáš ( Poske ).
Davvi-Suoma sosiálasuorggi máhttinguovddáš ( Poske ) lea riikkadási máhttinguovddášfierpmádaga oassi .
Riikkadásis máhttinguovddášdoaimma guoskevaš láhka ( 1230/2001 ) ja ásahus ( 1411/2001 ) leat boahtán fápmui jagi 2002 álggus .
Poske lea Lappi universitehta , Sámedikki , Kolpene bálvalanguovddáža gieldaovttastumi ja Oulu guovllu ámmátallaskuvlla ráhkadan soahpamušvuđot organisašuvdna , man stivre ja jođiha ráđđádallangoddi .
Poske lea okta oktilaš doaibmaoppalašvuohta , mii čohkiida golmma guovlluguovdasaš doaibmanossodagas : Lappi ja Davvebađaeatnama doaibmanossodagas ja maiddái Sámeossodagas .
Sámeossodat vástida sámiid buorredillebálvalusaid ovddideamis , mii lea Davvi-Suoma sosiálasuorggi máhttinguovddáža riikkadási sierrabargu .
Davvi-Suoma sosiálasuorggi máhttinguovddáža bargun lea ovddidit :.
- olles sosiálasuorggi searválas , máŋggaámmátlaš ja máŋggadoaimmat bálvalanvugiid , bargovugiid , rávvema ja daidda gullevaš geahččalandoaimma ,.
- sosiálasuorggi geavada barggu , skuvlenvuogádagaid ovttasbarggu ja vuođđo- , joatkka- ja dievasmahttinskuvlema ,.
- ođđateknologiija viiddes atnuiváldima sosiálasuorggis ,.
- eanangotti sosiálalaš váikkuhusaid árvvoštallama ja buorredillestrategiijalaš barggu ja maiddái.
- sámegielat sosiálasuorggi bálvalusaid ovddideami .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sámenuoraid dáiddadáhpáhus.
Sámediggi ordne jahkásaččat ovttas gielddaiguin ja baikkalaš sámeservviiguin sámenuoraid dáiddadáhpáhusa .
Dáiddadáhpáhus ordnejuvvo vurrolagaid sierra gielddain ja dasa bovdejuvvojit buot sámi mánát ja nuorat sihke buot sámegiela ja sámegielat oahpahusas leahkki mánát ja nuorat .
Sámenuoraid dáiddadáhpáhus lea lokten oidnosii máŋga ođđa dáiddára ja oassálastin lea álo leamašan hui viššal .
Dáiddadáhpáhus lea oassin riikkaviidosaš Nuorra Kultuvra – fierpmádagas seamma dásis go eará guovlodáhpáhusat miehtá Suoma .
Riikkaviidosaš temá ( musihkka , teáhter ja dánsa ) lassin sámidáhpáhusas lea álo leamašan juoga erenoamáš sámekultuvrii laktáseaddji temá .
Ordnejeddjiid mielas lea leamašan dehálaš duvdit daid astoáiggedoaimmaid , mat leat sámenuoraide mihtilmasat ja maidda sii eanemustá oassálastet .
Danne juoigan ja lávlun leat leamašan dávjjibut temán go eará suorggit .
Musihkkateáhter lea maid leamaš bivnnut , nuba bihtáide ráhkkaneapmi gilážiid uhca skuvllain lea mielddisbuktán máŋggalágan sierra astoáiggedoaimmaid .
Sámenuoraid dáiddadáhpáhusa ulbmil ii goittot leat čatnat nuoraid dušše árbevirolaš dujiide ja doaimmaide , danin buotlágan dáiddasuorggit leat mielde vurrolagaid .
Govva : Pinja Pieski 2014.
Raporta Roavvenjárggas - Raportti Roin tapahtumasta 2010.
Sámenuoraid dáiddadáhpáhus 2010 : g eahča govaid dás .
Govva : Tanja Sanila.
Prošeavttat.
Sámekulturguovddáš.
Sámi mánáidkulturguovddaš.
Skábma Filbmaguovddáš.
Sámemusihkkaguovddáš.
Sámi Giellagáldu.
Sámegielat giellalávgun skuvllas.
Prošeavttat.
Dáppe gávnnat Sámedikki prošeavttaid .
Čađahuvvon prošeavttaid loahparaporttaid gávnnat dokumeantabáŋkku PROŠEAVTTAT-máhpas .
Bargojoavkoovddastus.
Ollesáigásaš ságadoalli.
Sámediggi vállje gaskavuođastis ollesáigásaš ságadoalli olles válgabadjái .
Ságadoalli bargun lea jođihit sámedikki politihkalaš doaimma ja ovddastit Suoma sápmelaččaid álbmotlaš ja riikkaidgaskasaš oktavuođain .
Doaibmabaji 2012-2015 sámedikki ortniiduvvančoahkkin válljii Anáris 15.2.2012 ságadoallin lt ; juvvá Lemet , Klemetti Näkkäläjärvi .
Näkkäläjärvi doaimmai sámedikki ságadoallin maiddái doaibmabajis 2008-2011 .
Duogáš.
Mun lean Vuottesjávrres , Eanodagas eret .
Lean šaddan davvisámegiel boazodoallokultuvrras .
Olles mu bearaš lea leamaš ja lea velnai boazobarggus mielde .
Sápmelaš duodjeárbevierru lea min bearrašis gievra .
Munnje lea hui dehálaš , ahte mu sámi biktasiid lea duddjon munnje lagaš olmmoš ja dakko dáfus lean lihkolaš go mu lagašsogas lea duodjemáhttu .
Skuvlejumi dáfus lean kulturantropologa ja dasa lassin mus lea maid universiteahta alit joatkkadutkkus ( FL ) sámegiela ja sámi kultuvrra oahppoávdnasis .
Ovdal dálá bargon lean bargan dutkin máŋgga universiteahtas ja dutkanlágádusas .
Dutkiskuvlejumis lea leamaš olu ávki dáláš ságadoallibarggustan , daningo dát bargu gáibida hui olu čállinbarggu , dutkanbohtosiidda vuojulduvvama ja viiddes áššeollisvuođaid hálddašeami .
Dutkančuozáhahkan lea leamaš ja lea velnai sámi boazodoallu , dasa gullevaš terminologiija ja birasgaskavuohta .
Ságadoalli sáhkavuorut.
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Sámi vuohki ?.
xxx.
Oarjul buođđu.
Sámi duodji.
Sámi duodji govvaráidu.
Buoremus bivttas.
Dálvemáilmmi bivut.
Sámi gákti muitala máŋgga ášši.
Sámi gákti govvaráidu.
Miesi riegádeapmi álggaha bohcco jagi.
Bohcco jahki govvaráidu.
xxx.
Sámi musihkka.
Nuortalaš lávlla.
Sámi girjjálašvuohta.
Sámi filbma.
Muohtateáhter.
Sámi dáidda.
Sámegielat.
Giellavuoigatvuođain.
Anáraččat.
Anárašgiella.
Nuortalaččat.
xxx.
Maŋimuš boddu.
xxx.
Sámi bustávat.
Ovttasbargu nanne sámegiela ja oktiigullevašvuođa.
Sámeparlameanttat doibmet Suomas , Ruoŧas ja Norggas.
Sámi hálddašanguovllut.
Logi gažaldaga Sámedikki ságajođiheaddjái.
Sámediggi.
Sámesearvvit.
Sámi media.
Sámi skuvlejupmi.
Evaŋgelaš-luteralaš girku.
Ortodoksalaš girku.
Sámit - okta álbmot njealji riikkas.
Sámit leat álgoálbmot.
Beaivvi bárdni.
Sámi leavga.
Sámi soga lávlla.
Sámiid álbmotbeaivi 6.2 .
Dávjá jerrojuvvon gažaldagat.
Sámekulturguovddáš Sajos.
Anára girkosiidii Juvdujoga gáddái huksejuvvon sámekulturguovddáš Sajos lea Suoma sápmelaččaid hálddahusa ja kultuvrra guovddáš .
Geavaheaddjit.
Sámediggi.
Sámi oahpahusguovddáš.
Anára gielda / Sámegirjerádju.
Lappi guovlluhálddahusdoaimmahat.
Oanehaččat.
Kongreassa- ja dáhpáhusbálvalusat.
Geavaheaddjit.
Sámekulturguovddáš Sajosii bohte doaibmalanjat Sámediggái , sámekultuvrai gullevaš máŋggabealat doaimmaide ja maiddái sámi oahpahus- ja dutkandoibmii .
Dáid lassin guovddáža dehalaš doaibmasajit leat oktasašlanjat : loaiddastan- , čoahkkin- ja máŋggadoaimmalanjat ja restoráŋŋa , mat leat sajuštuvvan máŋggadoaimma- ja bálvalusfeaskára birra .
Oktasašlanjaid geavaheapmi lea kulturguovddáža buot doaimmaid dehalaš oassi .
Sámekulturguovddáš lea ovdasajis dárkkuhuvvon sámiid iežaset geavaheami várás .
Das šaddá Suoma sámiid iešráđđema ja maiddái ealli ja ovdáneaddji sámekultuvrra symbola , man guovddáš doaibman lea sihke gáhttet árbevirolaš kultuvrra ja maiddái ovddidit ja ođasmahttit sámi servodateallima .
Váldodárkkuhusa lassin kulturguovddáš fállá viiddis , ođđaáigásaš ja alladását oktasašgeavahanlanjaid ( čoahkkin- , auditorio- , máŋggadoaimma- ja loaiddastansajiid ja studiolanjaid ) dihte erenomáš vejolašvuođaid lágidit áidnalunddot birrasis máŋggalágan čoahkkimiid , konfereanssaid ja dáhpáhusaid .
Sámekulturguovddáš lea dasto seamma áigge nu Suoma sámiid parlameantadállu go kultur- , skuvlen- ja máhttinguovddáš ja maiddái dáhpáhusdállu iešguđetlágan čoahkkimiiguin , musihkka- , filbma- ja teáhterloaiddastemiiguin .
Nuppiide laktásan oassedoaimmat dorjot nuppiideaset sisdoaluid ja lanjadagaid beales .
Sámekulturguovddáš Sajosa váldoláigolažžan doaibmá Sámediggi , mii láigoha lanjaid eará geavaheddjiide .
Sámi oahpahusguovddáš lea Sámedikki lassin dálu nubbi váldogeavaheaddji .
Dálu eará geavaheaddjit leat Anára gieldda girjerádjodoaibma , Sámi Duodji rs ( sámeduojáriid searvi ) , SámiSoster rs ( sámiid sosiála- ja dearvvasvuođasuorggi searvi ) , Lappi guovlluhálddahusdoaimmahat , Sámeárkiiva ja restoráŋŋa Galla .
Sámekulturguovddáš.
Sámemusihkkaguovddáš.
Sámegielat giellalávgun skuvllas.
Sámemusihkkaguovddáš.
Sámemusihkkaguovddáš lea Sámedikki vuollásaš guovddáš , mii ovddida máŋggaláhkai sámemusihka sierra osiid .
Guovddážis bargá mearreáigásaččat okta bargi .
Sámemusihkkaguovddáš doarju árbevirolaš sámi vokálamusihkkastiillaid ( luohti , leudd´ ja livđe ) seailuma ja viidásabbot ovdáneami , lágida ealli ja ovdáneaddji sámemusihka oahpahusa , fállá rámaid sámemusihka buvttadeapmái , ovddida sámi musihkkačehppodaga , bajida sámemusihka imago ja dan bokte lasiha beroštumi sámemusihkkii .
Sámemusihkkaguovddáža deháleamos doaimmat leat juoiganoahpahusa lágideapmi sámeguovllu skuvllaide .
Oahpaheaddjin geavahuvvojit árbedovdit , geat máhttet juoiganárbbi .
Bargu lea áidnalunddot ja dainna geahččaluvvo sihkkarastot árbevirolaš sámi vokálamusihkkastiillaid seailun ja viidásabbot ovdáneapmi .
Lassin sámemusihkkaguovddáš doarju maiddái ođđa sámemusihka oahpahusa ja lágida oahpaheddjiid skuvlema sámemusihkas .
Ijahisidja lea Anáris lágiduvvon eamiálbmogiid musihkkadáhpáhus .
Sámemusihkkaguovddáš lea guovddáš rollas dáhpáhusa lágideamis .
Tuvalaš čottalávlu Igor Koshkendei loaiddastii sámemánáide borgemánus 2011 Anáris .
Sámemusihkkaguovddáš lea Sámekulturguovddáš Sajosa aktiivvalaš doaibmi .
Sajos fállá fiinna birrasa Sámemusihkkaguovddáža doaimmaide .
Sámemusihkkaguovddáš lágida Sajosis konsearttaid ja eará musihkkadáhpáhusaid .
Sámemusihkkaguovddáža doaimma ruhtada Oahpahusministeriija .
Ijahisidja – eamiálbmogiid musihkkadáhpáhus : www.ijahisidja.fi.
Sámekulturguovddáš Sajos : www.sajos.fi.
Ovdasiidu.
Sajosa lanjat.
Čoahkkinpakeahtat.
Turismabálvalusat.
Sámekulturguovddáš Sajos lea Davvi-Lappi stuorámus kongreassa- ja dáhpáhusdállu .
Sajit ođđaáigásaš čoahkkinteknihkain ja diehtojohtolatoktavuođaiguin heivejit juobe 430 olbmo dáhpáhusaide .
Sajosa báiki guovdu Sámi ja máŋggabealát sámekultuvrra sihke áidnalunddot luonddu addá ebmos rámaid máŋggalágan dáhpáhusaide .
Báikkálaš prográmmafitnodatdoallit ja kulturdoaibmit ordnejit Sajosa kongreassa- ja dáhpáhusjoavkkuide millii čuohcci vásáhusaid .
xxx.
xxx.
Biologalaš máŋggahápmásašvuođa guoski ON:id oktasašsoahpamuš ( The United Nations Convention on Biological Diversity CBD ) rahppui vuolláičállima várás ON:id biras- ja ovdánankonfereanssas ( UNCED ) Rio de Janeiros jagi 1992 .
Suopma lea ratifiseren biodiversitehtasoahpamuša jagi 1994 .
Biodiversitehtasoahpamuša ulbmilin leat eatnanspáppa ekosystemaid , ealli- ja šaddošlájaid ja daid árbedahkkiid máŋggahápmásašvuođa suodjaleapmi , luondduriggodagaid suvdilis geavaheapmi ja maiddái luonddu genariggodagaid geavaheamis ožžojun ávkkiid vuoiggalaš juohkin .
Biodiversitehtasoahpamuša artihkal 8(j ) geatnegahttá soahpamušoassebeliid suodjalit eamiálbmogiid biodiversitehtii gullevaš árbevirolaš dieđuid .
Artihkal mearrida , ahte soahpamušoassebealit galget riikkasis lágaideaset mielde gudnejahttit , suodjalit ja doalahit biologalaš máŋggahápmásašvuođa suodjaleami ja suvdilis geavaheami dáfus mearkkašahtti álgoálbmogiid ja árbevirolaš eallinvuogi hálddašan báikkálašservošiid dieđu , innovašuvnnaid ja geavadiid , sihke ovddidit ja viiddidit daid guoskadeami dán dieđu , innovašuvnnaid ja geavadiid eaiggádiid lobiin ja veahkehemiin sihke roahkasmahttit dán dieđu , innovašuvnnaid ja geavadiin ožžojun ávkkiid dássebeallásaš juohkima .
Artihkal suddje Suomas sápmelaččaid luonddugeavahussii gullevaš árbevirolaš dieđu .
Artihkal guoská Suomas sápmelaččaid .
Soahpamuša artihkal 10 ( c ) geatnegahttá soahpamušoassebeliid gáhttet ja roahkasmahttit biologalaš resurssaid vieruiduvvan geavaheami árbevirolaš kultuvrralaš vugiiguin , mat heivejit suodjaleami ja suvdilis geavaheami gáibádusaide .
Artihkal 8(j ) ollašuhttima duogáš Suomas.
Suomas birasministeriija ásahii 18.6.2009 Biologalaš máŋggahápmásašvuođa guoski oktasašsoahpamuša eamiálbmogiid árbedieđu gieđahalli artihkal 8 j álbmotlaš áššedovdibargojoavkku sámedikki ságadoalli evttohusas .
Bargojoavku galggai válmmaštallat doaimmaid , mat vuođđuduvvet biologalaš máŋggahápmásašvuođa guoski oktasašsoahpamuša eamiálbmogii árbevirolaš dieđu seailluheapmái gullevaš artihkal 8j-bargoprográmmii .
Bargojoavku doaimmai Suoma luonddu máŋggahápmásašvuođa suodjaleami ja suvdilis geavaheami álbmotlaš strategiija ja doaibmanprográmma 2006-2016 ollašuhttima ja čuovvuma ovddideaddji bargojoavkku vuollásažžan .
Bargojoavku luohpađii loahpparaporttas birasministeriijai 7.6.2011 lágiduvvon semináras .
Bargojoavku dagahii barggu áigge čilgehusa Akwé : Kon – rávvagiid gaskavuođas riikkasis lágaide ja čilgehusa sámiid vierrovuoigatvuođas .
Bargojoavku dagai loahpparaportastis 28 doaibmabidjo-evttohusa ja 11 ávžžuhusa .
Doaibmabijuin evttohuvvo luonddu máŋggahápmásašvuhtii gullevaš árbevirolaš dieđu vuhtii váldima lágaid ja hálddahusa ovddidanfidnuin sihke oahpaheamis .
Bargojoavku evttoha , ahte resurssaid bidjat sámiid luonddu máŋggahápmásašvuhtii gullevaš árbevirolaš dieđu vurkemii , dutkamii ja ealáskahttimii .
xxx.
Biodiversitehta dili buorideami várás leat Suomas ráhkadan álbmotlaš biodiversitehtastrategiijat .
Biodiversitehtastrategiija ollašuhttima jođiha Suoma luonddu máŋggahápmásašvuođa suodjaleami ja suvdilis geavaheami álbmotlaš strategiija ja doaibmaprográmma 2006-2016 ollašuhttima ja čuovvuma ovddideaddji bargojoavku ( ng. Biodiversitehtabargojoavku ) .
Sámedikki ovddasta bargojoavkkus sámedikki ságajođiheaddji .
Ovddit , jagis 2006 jahkái 2016 fámus leamašan strategiija galggai ođasmahttot biodiversitehtasoahpamuša oassebeallečoahkkimiid ja EU:a mearrádusaid geažil .
Strategiija ođasmahttima válmmaštallamat álggahuvvojedje juo jagi 2010 .
Sámediggi oassálasttii strategiija válmmaštallamii váikkuhemiin ráđđehusráđđádallamiidda , artihkkala 8(j)-bargojoavkkus , biodiversitehtabargojoavkkus , addimiin cealkámušaid ja ráđđádallamiin strategiijas eiseválddiiguin .
Oaiveministtar Jyrki Katainen ráđđehusprográmmas leat čatnasan ođasmahttit álbmotlaš biodiversitehtastrategiija , suvdilis ovdáneami prográmma ja ollašuhttit áitatvuloš luonddutiippaid doaibmaplána .
Biodiversitehtastrategiija ollašuhttimis čatnasat dorvvastit sámi kulturlaš vieru ja árbbi geavahit luonddu .
Stáhtaráđđi dohkkehii prinsihppamearrádusa ” Suoma luonddu máŋggahápmásašvuođa suodjaleami ja suvdilis geavaheami strategiijas jagiide 2013–2020 , luonddu bealis– olbmo buorrin ” ( ng. Biodiversitehtastrategiija ) .
Prinsihppamearrádus stivre biodiversitehtastrategiija ollašuhttima Suomas .
Prinsihppamearrádusas lea váldon vuhtii biodiversitehtasoahpamuša oassebeallečoahkkima mearrádusat soahpamuša ollašuhttima ovddideami várás sihke EU:a mearrádusat biodiversitehta suodjaleami várás .
Prinsihppamearrádusas nannejuvvo , ahte biodiversitehtasoahpamuša artihkal 8(j ) geatnegasvuođat gusket Suomas sápmelaččaid .
Prinsihppamearrádus gieđahallá sámiid ruovttuguovllu luonddu máŋggahápmásašvuođa ja sápmelaččaid árbevirolaš dieđu dili ja boahtteáiggi .
Stáhtaráđi prinsihppamearrádusas lea artihkal 8(j):a ja sápmelaččaid guoski mearkkašahtti doaibmabijut ja ulbmilat :.
- Luonddu máŋggahápmásašvuođa suodjaleami ja suvdilis geavaheami guoski mearriduvvon doaimmat ollašuhttojit beaktilit vuođđoláhkii gullevaš riikkavuložiid eanaoamastan- ja hálddašanvuoigatvuođaid sihke juohkeolbmovuoigatvuođaid gudnejahttimiin sihke juohke riikavuloža vástu luonddu máŋggahápmásašvuođa seailluheamis čuovvumiin ja sápmelaččaid luonddu máŋggahápmásašvuhtii gullevaš árbevirolaš dieđuid gudnejahttimiin.
- Stáhtaráđđi gidde erenoamáš fuopmášumi davvi luonddu hávváduvvanvuhtii , čuovvundárbbuide ja áittadahkkiid ovddalgihtii vuhtii váldimii sihke suodjaleapmái ja suvdilis geavaheapmái álbmotlaš eanageavaheapmái gullevaš lágaid ja hálddahusa čielggasmahttimiin sihke oktasašbarggus árktalaš guovllu ja Barentsa euroárktalaš guovllu riikkaiguin ovddidemiin sápmelaččaid vuoigatvuođaid eamiálbmogin ee. eanageavaheapmái gullevaš lágaid čielggasmahttimiin ja oassálastimiin aktiivalaččat riikkaidgaskasaš oktasašbargui eamiálbmogiid vuoigatvuođalaš ja duođalaš suodjaleami nannema várás .
- Stáhtaráđđi ollašuhttá luonddu máŋggahápmásašvuođa suodjaleami ja suvdilis geavaheami oktavuođas oktasašsoahpamušas ja dan mearrádusain girjejun eamiálbmogiid árbevirolaš dieđuid guoskavaš linjemiid ja deattuha Suoma vejolašvuođaid doaibmat báktečuollin riikkaidgaskasaš servošiin artihkal 8(j ) ollašuhttimis .
Konkrehtalaš doaibmabijut :.
Ulbmil 14 .
Vealtameahttun bálvalusaid buvttadeaddji ekosystemat ođasmahttojit ja dorvvastuvvojit váldimin fuopmášupmai sosiálalaš , ekonomalaš ja kulturlaš ášši beliid .
Dás váldo fuopmášupmái earet eará čáhcái , dearvvasvuhtii , ealáhusaide ja buresveadjimii gullevaš ekosystemabálvalusat sihke sápmelaččaid dárbbut eamiálbmogin .
- Ulbmil 18 .
Luonddu máŋggahápmásašvuođa suodjaleami ja suvdilis geavaheami dáfus lea dehalaš ahte sápmelaččaid árbevirolaš dieđuid ja vieruid sihke biologalaš resurssaid árbevirolaš geavaheami gudnejahttit , ealáskahttit ja suodjalat riikkasis lágáid ja riikkaidgaskasaš geatnegasvuođaid mielde ovddidemiin árbevirolaš dieđu suodjaleami guoskavaš hálddahusa ja lágaid .
Oktasašsoahpamuša ollašuhttimis váldo vuhtii sápmelaččaid buorre ja beaktilis oassálastin buot dárbbašlaš dásiin oktasašsoahpamuša ja oassebeallečoahkkimiid mearrádusaid mielde .
Biodiversitehtadoaibmaprográmma.
Biodiversitehtabargojoavkkus lea ollašuhttima doarjjan ráhkaduvvon eiseválddiid ja čanusjoavkkuid geatnegahtti doaibmaprográmma .
Doaibmaprográmma lea fámus jahkái 2020 ja dan ollašuhttima čuovvut ja ovddidat biodiversitehtabargojoavkkus .
Sámediggi lea oassálastán doaibmaprográmma válmmaštallamii .
Doaibmaprográmma gieđahallá viidásabbot go áitosaš strategiija sámiid ruovttuguovllu luonddu máŋggahápmásašvuođa dili ja sápmelaččaid luonddu máŋggahápmásašvuhtii gullevaš árbevirolaš dieđu dili .
Doaibmaprográmmas leat ásahuvvon doaibmabijuide áigetávvalat ja vástubealit .
Doaibmaprográmmas leat máŋggat sápmelaččaid guoski ulbmilat .
Sápmelaččaide dehalamos doaibmabijut :.
2 ) Ovddidat oahpaheddjiid dievasmahttinskuvlema ealánšládjadovdamušas ja luonddu máŋggahápmásašvuođa guoskavaš gažaldagaid pedagogihkas .
Ovddidat ođđa diehtoteknologiija mielde šládjadovdamuša ja suvdilis ovdáneami bajásgeassima ( ee. sámeoahpahusas ja dan oahppamateriálabuvttadeamis luonddu máŋggahápmásašvuođa guoski árbevirolaš dieđu sihke dan suodjaleami ja árvvu ) .
 OKM .
, Sámediggi.
16 ) Guoskaduvvo CBD-oktasašsoahpamuša 9. oassebeallečoahkkima dohkkehan eaktodáhtolaš Akwé : Kon – rávvagiid sámiid ruovttuguovllu eanageavaheami plánemis ja stivremis sihke váldit vuhtii rávvagiid eanageavaheami stivremii gullevaš lágaid ođasmahttimis .
xxx.
xxx.
xxx.
xxx.
xxx.
22 ) Ollašuhttit eará hálddahussurggiid ja čanusjoavkkuid oktasašbargun ráhkaduvvon doaibmaplána Suoma áitatvuloš luonddutiippaid dili buorideami várás .
Buoridat diehtovuođu luonddutiippaid suodjaleami , divššu , ođasmahttima , dutkamuša ja čuovvuma čuoziheami dihtii .
Lasihat oktasaš dieđu luonddutiippaid mearkkašumis oassin riikkamet luonddu máŋggahápmásašvuođa .
Dárkkálmahttit áddejumi vuovdelágan luonddutiippaid áitatvulosvuođas .
xxx.
xxx.
xxx.
xxx.
xxx.
35 ) Ovddidat luonddu máŋggahápmásašvuođa suodjaleami sihke sámiid kultuvrra ja árbevirolaš ealáhusaid dáfus suvdilis luondduturismma ja luonddu virkkosmahttingeavaheami stáhtaráđi luonddu virkkosmahttingeavaheami ja luondduturismma guoskavaš prinsihppamearrádusa ( VILMAT ) ja Suoma turismastrategiija 2020 mielde .
xxx.
xxx.
xxx.
xxx.
37 ) Nánnet luonddu máŋggahápmásašvuođa dáfus suvdilis guovlluidgeavaheami plánema turismaguovddážiid birra ovdamearkan čohkkemiin turismabálvalusaid luonddu máŋggahápmásašvuođa dorvvasteami perspektiivvas .
xxx.
xxx.
xxx.
xxx.
67 ) Geahpedat ealáhusdoaimmas , dego lavdnjebuvttadeamis ja ruvkebuvttadeamis , šaddi ekosystemabálvalusaid fuotnáneami , omd. luonddu ja virkkosmahttingeavaheami sihke sámiid árbevirolaš ealáhusaid dáfus vahátlaš birasváikkuhusaid , erenoamážit čázádat- ja eará suđđamiid , beavttálmahttimin doaibmasuorggi iežas , buoremus tehnihkáin ollašuhtton birasgáhttendoaibmabijuid .
78 ) Stivret davvi meahcceguovlluid ja suodjalanguovlluid eanageavaheami sihke luondduturismii ja luonddu máŋggahápmásašvuhtii vuođđuduvvi ealáhusdoaimma roahkasmahttimiin máŋggahápmásašvuođa dorvvasteami ja iešguđet beroštumiid oktiiheiveheami .
Ovddidat duottarguovlluid eanageavaheami ollislaš plánema Akwé : Kon – rávvagiid mielde nu , ahte boazodoalu ja eará eanageavaheami ruossalasvuođat geahppánit ja vahátlaš váikkuhusat duottarlundui helpejit .
xxx.
xxx.
xxx.
79 ) Ovddidat boazodoalu dálve- ja geasseguohtuneatnamiid lonohallama ja láiddoninventeremiid guohtuneatnamiid gierdannávccaid dorvvasteami dihtii oktasašbarggus bálgosiiguin , váldimin vuhtii ášši guoski dutkandieđu , sápmelaččaid luonddu máŋggahápmásašvuhtii gullevaš árbevirolaš dieđu ja eará boazodollui laktáseaddji dieđu .
Roahkasmahttit bálgosiid ráhkadit máŋggaulbmillaš boazodoalloplánaid .
Joatkit guohtoneatnamiid diliid čuovvuma ja ovddidat guohtoneatnamiid inventerenvugiid .
 MMM .
, YM .
, Sámediggi.
84 ) Mielde maiddái luonddu máŋggahápmásašvuhtii gullevaš sápmelaččaid árbevirolaš dieđu vuhtii váldima joatkit barggu ILO:a eamiálbmogiid guoski oktasašsoahpamuša ratifiserengáibádusaid čilgema várás ráđđehusprográmma ulbmila mielde sihke loahpahat Davviriikkalaš sámesoahpamuša guoski ráđđádallamiid .
Artihkal 8 ( j ) – bargojoavkku loahpparaporttas ovdanbuktojun doaibmabijuid ollašuhttima joatkit , vuođustun sivaid dihtii doaibmabijut dárkkistuvvojit ja dievasmahttojit ođđa artihkkala 8(j)-bargojoavkkus ja doaibmabidjoevttohusat buktojit čuovvunbargojovkui dohkkeheami várás .
xxx.
xxx.
xxx.
xxx.
85 ) Ráhkkanat váldit atnui CBD-oktasašsoahpamuša oassebeallečoahkkima dohkkehan indikáhtoriid , mat gusket gielalaš máŋggahápmásašvuođa , sámiid ruovttuguovllu eanageavaheami ja árbevirolaš ealáhusaid dili ja ovdáneami sihke árbevirolaš dieđu , innovašuvnnaid ja geavadiid dili ja ovdáneami .
Artihkal 8(j):a ollašuhttin Suomas joatkašuvvá.
Birasministeriija ásahii nuppi álbmotlaš artihkal 8(j)-áššedovdibargojoavkku doaibmabadjái 15.2.2013-31.12.2014 .
Bargojoavku doaibmá biodiversitehtabargojoavkku vuollásažžan ja raportere dasa iežas doaimmain .
Bargojoavkku bargun lea ee :.
- Lasihit oppalaš dieđu artihkal 8(j):s , dan geatnegasvuođain ja ollašuhttimis.
- Ovddidit biodiversitehtastrategiija ja – doaibmaprográmma 8 j guoskavaš ulbmiliid ollašuvvama.
- Válmmaštallat Suoma oainnuid riikkaidgaskasaš biodiversitehtasoahpamuša čoahkkimiidda artihkal 8(j):ai gulavažžan.
Bargojovkui gullet :.
Klemetti Näkkäläjärvi , ságajođiheaddji ( sámediggi ).
xxx.
Katri Santtila ( oahpahus- ja kulturministeriija ).
Timo Tolvi ( eana- ja meahccedoalloministeriija ).
xxx.
Päivi Lundvall ( Lappi Ebi-guovddáš ).
Petra Magga-Vars ( sámediggi ).
Áššedovdi Heikki Paltto ( sámediggi ).
Áššedovdi Elina Helander-Renvall ( Lappi universitehta árktalaš guovddáš ).
Čálli Sanna-Kaisa Juvonen ( Meahciráđđehus ).
Čálli Suvi Juntunen ( sámediggi ).
Bargojoavkku doaimmat.
Artihkal 8(j ) riikkaidgaskasaš máŋggajagaš bargoprográmmas leat mearridan váldit atnui indikáhtoraiid gielalaš máŋggahápmásašvuođa dilis ja ovdáneamis ; eamiálbmogiid árbevirolaš guovlluid eanageavaheami nuppáštusain ja ovdáneamis sihke árbevirolaš ealáhusaid ollašuhttima dilis ja ovdáneamis .
Indikáhtoriid ulbmilin lea čielggadit artihkal 8(j):a gáhtten árbevirolaš dieđu dili .
Álbmotlaš artihkal 8(j)-bargojoavku lea álggahan doaimmaid indikáhtoriid atnui váldima dihtii .
Bargojoavku lea válmmaštallan ja válmmaštallá ain biodiversitehtasoahpamuša čoahkkimiidda Suoma oaiviliid , mat laktásit artihkal 8(j)-artihkkalii .
Bargojoavkku ulbmilin lea ráhkadit evttohusaid Akwé : Kon – rávvagiid ollašuhttimis eanageavahan- ja huksenlága ja birasváikkuhusaid árvvoštallamis addon lága ollašuhttimis .
Bargojoavkku ulbmilin lea maiddái jorgalahttit suoma-ja sámegillii 10. oassebeallečoahkkima dohkkehan Tkarihwaie:ri – etihkalaš meannudanvuohkenjuolggadusaid sihke bargat evttohusaid daid ollašuhttima várás.
Suomas .
Tkarihwaie:ri lea keha ' ka – álbmoga giella ( mohawk- ) giella ja dárkkuha ” rivttes vuogi ” .
Meannudanvuohkenjuolggadusa ulbmilin lea dorvvastit eamiálbmogiid kulturlaš - ja intellektuálalaš árbbi gudnejahttima eamiálbmogiid guoski fidnuin .
Bargojoavku gieđahallá maiddái genariggodagaid oažžuma ja ávkkiid juohkima gieđahalli Nagoya beavdegirjji ratifiserema Suomas sihke čuovvu biodiversitehtastrategiija ja – doaibmaprográmma artihkal 8(j ) guoski áššiid ollašuvvama .
Meroštallamat.
Vuosttas artihkal 8(j)-bargojoavku lea árbevirolaš dieđu hálddašeddjiid gullama maŋŋá dahkan oktasaš meroštallamiid sápmelaččaid luonddu máŋggahápmásašvuhtii gullevaš árbevirolaš dieđus , vierrovuoigatvuođas ja beaivválaš luonddugeavaheamis .
Arbevirolaš diehtu.
Sápmelaš luonddu máŋggahápmásašvuhtii gullevaš árbevirolaš diehtu boahtá ovdan sápmelaš luonddugeavaheamis ja árbevirolaš sámeealáhusaid ollašuhttimis dahjege boazodoalus , guolásteamis , meahčástusas , čoaggimis ja dujiin sihke luondogaskavuođas .
Diehtu sirdása sámegiela lundui , duovdagii , dálkái , boazodollui , dujiide , bivdui ja guolástussii gullevaš terminologias sihke sámegielat báikenamain .
Árbevirolaš diehtu sirdo diđolaš oahpaheami , boarrasut buolvvas ožžojun málle , juigosiid ja njálmmálaš máinnastanárbbi bokte sihke boazodoallo- , guollebivdo- , čoaggin duodje- ja meahcástanvieruid bokte .
Luonddugeavaheapmi.
Sápmelaččaid árbevirolaš luonddugeavaheapmi vuođđuduvvá sápmelaš árvomáilbmái , sosiálalaš vuogádahkii ja vierrovuoigatvuhtii .
Luonddugeavaheapmi lea earálágan iešguđege sámeealáhusain .
Luonddugeavaheapmi lea gitta maiddái eatnandieđalaš diliin ja luonddu diliin .
Vierrovuoigatvuohta.
Sápmelaš luonddu máŋggahápmásašvuhtii gullevaš vierrovuoigatvuohta stivre árbevirolaš eanageavaheami , servoša siskkáldas gaskavuođaid mat laktásit eanageavaheapmái , hábme vuođđojurdagiid návddašan-eatnamiidda ja stivre luondduresurssaid ávkkástallama suvdilis vugiin sápmelaš vuoigatvuođadovddu mielde .
Kultuvra- dajaldat.
Sámekultuvrras árbevirolaš kultuvra-dajaldat dárkkuha juigosiid , sámeduoji , sámedáidaga , máinnastanárbevieruid ja myhtaid , girjjálašvuođa , sámegielat báikenamaid sihke sámi huksenárbevieruid ( ee. gođiid , kámmiid , iešguđetlágan áittiid ) .
Lassin sámi dološoskui gullevaš oaffaruššan siiddiide lea kulttuvra-dajaldat .
Ođđasut kultuvra – dajaldagat dárkkuhit modearna sámemusihka , teáhtera ja filbmadáidaga .
Sámedikki ulbmilat árbevirolaš dieđu suodjaleami várás.
Sámediggi lea ásahan njunušulbmilin válgabaji 2012-2015 doaibmaprográmmastis , ahte álbmotlaš artihkal 8(j)-bargojoavkku loahpparaportta doaibmabidjo-evttohusat ja ávžžuhusat leat ollašuhtton go válgabadji nohká .
Lassin sámedikki čoahkkin lea ásahan čuovvovaš ulbmiliid árbevirolaš dieđu gáhttema várás :.
Sámediggi oassálastá beaktilit Suoma luonddu máŋggahápmásašvuođa ja suvdilis geavaheami strategiija ja doaibmaprográmma 2012-2020 ollašuhttima dihtii , čuovvumii ja váikkuhanvuođa árvvoštallamii ja ovddida sápmelaččaid guoski ulbmiliid farggamusat ollašuhttima .
Sámediggái lea dorvvastuvvon doarvái resurssat oassálastit strategiija ja doaibmaprográmma ollašuhttima várás .
Sámediggi oassálastá beaktilit ja aktiivalaččat Nagoya beavdegirjji ratifiserenprosessii ja ollašuhttimii .
Árbevirolaš dieđu ealáskahttinfidnuid ollašuhttin lea álgán .
Sámediggi váldá vuhtii iežas doaimmas sápmelaččaid árbevirolaš dieđu dárbbuid ja ovddida árbevirolaš dieđu seailuma , sirdašuvvama ja ovdáneami boahtti buolvvaide buot iežas doaimmain .
Sámediggi ovddida ja ráhkada vejolašvuođaid sápmelaččaid árbevirolaš dieđu dutkanguovddáža vuođđudeami várás .
Biodiversitehtasoahpamuša 5. oassebeallečoahkkin lea dohkkehan eaktodáhtolaš Akwé:Kon – rávvagiid .
Rávvagiid leat válmmaštallan riikkaid ja eamiálbmogiid oktasašbargun .
Rávvagiid leat oaivvildan vuhtii váldima várás eamiálbmogiid , dego Suoma sápmelaččaid , ruovttuguovllus ollašuhtton dakkár fidnuid plánemis sihke plánaid ja prográmmaid válmmaštallamis ja váikkuhusaid árvvoštallamis , mat sáhttet váikkuhit sámekultuvrii , - ealáhusaide ja kulturárbái .
Rávvagat gáibidit , ahte fidnuid ja plánaid ráhkadeapmi galggašii vuođđuduvvat eamiálbmogiid dárbbuide ja oainnuide .
Eamiálbmogat galggašedje oassálastit fidnu buot muttuide plánemis ollašuhttimii .
Oassebeallečoahkkin lea evttohan , ahte riikkat válddášedje rávvagiid oassin biras- ja sosiálaváikkuhusaid árvvoštallama guoski lágaid ja rávvagiid .
Riikkat ja eamiálbmogat galggašedje Akwé : Kon – rávvagiid ollašuhttimiin hábmet bissovaš eamiálbmoga dohkkehan vuogádatlaš meannudeami sosiálalaš , biras- ja kulturlaš ášši beliid čáhkadeami dihtii plánemii ja mearrádusdahkamii .
Rávvagiid ollašuhttimiin sáhttit ovddidit eamiálbmogiid doaibmandáidduid .
Akwé : Kon – rávvagiid čuovvumiin vahátlaš váikkuhusaid eamiálbmogiidda sáhttit identifiseret ja hehttehusaid sáhttit unnidit .
Rávvagiid mielde fidnu válmmaštallamii galget oassálastit eamiaálbmoga ovddasteaddjit ja barggus galgá vuhtii valdit dásseárvvu ja iešguđege buolvvaid dárbbuid .
Eamiálbmoga ovddasteddjiide galgá addit doarvái resurssaid , vai sii sáhttet oassálastit fidnu válmmaštallamii .
Eamiálbmotservoša gálgá dieđihit válmmaštallama buot muttuin , eará mediain ja servoša geavahan gielaiguin .
Fidnus galgá girjet eamiálbmoga oaiviliid ja fuolaid ja daid galgá gieđahallat vuoiggalaččat .
Eamiálbmot ovddasteaddjit galget oassálastit fidnu birrasa guoski , kulturlaš ja sosiálalaš váikkuhusaid árvvoštallamii .
Juos fidnu dagaha negatiivalaš váikkuhusaid eamiálbmogii , fidnus vásttolaš ja eamiálbmogiid ovddasteaddjit galget soahpat litnudeaddji doaibmabijuin negatiivalaš váikkuhusaid geahpedeami dihtii .
Fidnu ollašuvvama galgá čuovvut ovttas eamiálbmoga ovddasteddjiiguin .
Eaktodáhtolaš Akwé : Kon – rávvagat leat Suomas dárkkuhuvvon sámiid ruovttuguovllu eanageavaheami plánemis ja birasváikkuhusaid árvvoštallamis vásttolaš eiseválddiide , láhkaaddiide , árvvoštallamiid bargiide , YVA – fidnuin vásttolaččaide , lávvaráhkadeddjiide , Meahciráđđehussii , lohpevirgeoapmahaččaide , sámediggái ja nuortalaččaid giličoahkkimii sihke sámeservošiidda .
Akwé:Kon – rávvagiid guoskadeapmi Suomas.
Bátneduottara meahcceguovlo-eatnama dikšun - ja geavahanplána ráhkadeamis lea guoskaduvvon vuosttas geardde Akwé : Kon – rávvagat sihke Suomas ja obanassii máilmmis .
Rávvagiid guoskadeamis lea válmmaštuvvan loahpparaporta .
Meahciráđđehus lea ovttas sámedikkiin ráhkadan bissovaš málle Akwé : Kon – rávvagiid guoskadeamis eana- ja čáhceguovlluid eanageavaheami plánemis mat leat Meahciráđđehusa hálddus .
Rávvagat eai guoskaduvvo sámedikki dahkan evttohusain fuolakeahttá lávvaráhkadeami stivrejeaddji eanageavahan - ja huksenlága ollašuhttimis eaige birasváikkuhusaid árvvoštallanproseassas ( ng. YVA-lágas ) .
Riikkaidgaskasaš mearrádusdahkan.
Biodiversitehtasoahpamuša ollašuhttima guoski mearrádusaid ja ávžžuhusaid addet guovtti jagi gaskkaid dollojun oassebeallečoahkkimiin .
Oassebeallečoahkkimii artihkal 8(j ) guoski áššiid válmmaštallá riikkaidgaskasaš bargojoavku , Ad Hoc Working Group on Article 8(j ) and related provisions .
Ovddit geardde bargojoavku čoahkkanii jagi 2013 golggotmánus Montrealas .
Bargojoavkku barggu stivre oassebeallečoahkkima dohkkehan artihkal 8(j):a máŋggajagáš bargoprográmma .
Bargojoavkku bargui oassálastet riikkaid ja eamiálbmogiid ovddasteaddjit .
Sámediggi oassálastá bargojoavkku čoahkkimii oassin Suoma stáhta delegašuvnna ja Suopma bealistis oassin Eurohpa Uniovnna delegašuvnna .
Eurohpá Uniovnna hábme oktasaš oaivila čoahkkinmearrádusaide ja sáđajođiheaddjiriika ráđđádallá lahttoriikkaid bealis buohkaid guoski čoahkkinmearrádusain .
Suopma raportere soahpamuša ollašuhttimis biodiversitehtasoahpamuša čállingoddái .
Viđát riikaraporta addui miessemánus 2014 .
Čuovvovaš biodiversitehtasoahpamuša oassebeallečoahkkin lágiduvvo golggotmánus 2014 Mátta-Koreas .
Sámediggi oassálastá oassebeallečoahkkimiidda Suoma stáhta delegašuvnnas .
Artihkal 8(j)-bargojoavkku loahpparaporta.
Čuovus1 čoahkkáigeassutabealla.
Čuovus 2 : Duogášmateriála : vierrovuoigatvuohtačilgehus.
Čuovus 3 Duogášmateriála Čilgehus Akwé : Kon - rávvagiid gaskavuođas Suoma lágaide.
Čuovus 4 Muittuhančála Akwé : Kon rávvagiid gaskavuođas Yva-lágaide.
Čuovus 5 : Muittuhančála Akwé : Kon rávvagiid guoskadeamis eanagavahan- ja huksenlága ollašuhttimis.
Čuovus 6 : Elina Helander-Renvall ja Inkeri Markkula ( 2011 ) : Luonddu máŋggahápmásašvuohta ja sápmelaččat.
Čuovus 7 Fidnuplána sámegielat báikenamaid čoaggin- ja vurkenfidnun.
Čuovus 8 Duogášmateriála , Árbevirolaš dieđu suodjaleapmi sámiid ruovttuguovllus.
Akwé:Kon rávvagiid jorgalus suomagillii.
Suoma dievasmahttin biodiversitehtasoahpamuša ollašuvvama gieđahalli dieđahussii ( 29.11.2001 ).
Suoma 5 riikaraporta biodiversitehtasoahpamuša ollašuhttimis Suomas.
( eaŋgalsgillii ).
Loahpparaporta : Akwé : Kon – rávvagiid guoskadeamis Bátneduottara meahcceguovlo-eatnamiid dikšun- ja geavahanplána ráhkadeamis ( suomagillii , davvisámegilli ja eaŋgalsgillii ).
Auditoria Dolla.
Mánggadoaimmasále Dollagáddi.
Váldosále ( ovttastahttojuvvon ).
Čoahkkinlatnja Silba.
Čoahkkinlatnja Násti.
Čoahkkinlatnja Silbanásti ( ovttastahtton ).
Artisttaid lanjadat.
Váldofeaskkir.
Šillju.
Auditoria Dolla.
Auditoria Dolla heive konsearta- ja kongreassasálen .
Auditorias leat buorit čohkkánsajit ja simultánadulkonvejolašvuohta viđa gillii .
Auditoria Dola sáhttá rievdadit VUOĐĐO- , SEMINÁRA- dahje MINIhápmái dilálašvuođa luonddu vuođul .
* 298 m² ( guhkkodat18,5 m x govdodat 17 m ).
VUOĐĐOHÁPMI 260 olbmui.
* Geahččiidsadji : giddes čohkkánsajit 254 olbmui ( 12 čohkkánráđa ) ja 6 báikki logaldalliide .
* Lávdi : 84 m² ( govdodat 17 m x čikŋodat 4,5 m ) .
Heive dilálašvuođaide , main dárbbašit gaskasturrosaš lávddi ja geahččansaji .
Gč. vuođđogova olgešbealde .
SEMINÁRAHÁPMI 310 olbmui.
* Geahččiidsadji : giddes čohkkánsajit 190 olbmui ( 9 čohkkánráđa ) + dásseláhtis 116 luovosstuolu ( 4 stuolloráđa ) ja 4 báikki logaldalliide .
Čohkkánsajit oktiibuot 310 olbmui .
* Lávdi : 43 m² ( govdodat 17 m x čikŋodat 2,5 m ) .
Heive semináraide , main ii leat dárbu stuorra lávdái .
Gč. vuođđogova .
Máŋggadoaimmasále lea anus sierravárrejumis .
* Geahččiidsadji : giddes čohkkánsajit 190 olbmui ( 9 čohkkánráđa ) ja 5 báikki logaldalliide.
* Lávdi : 136 m² ( govdodat 17 m x čikŋodat 8 m ) .
Gč. vuođđogova .
Gova máŋggadoaimmasále lea anus sierravárrejumis .
AUDITORIA DOLA TEKNIHKA JA RUSTTEGAT :.
* Báddenvejolašvuohta.
* Elektrovnnalaš vilgesšearpma sturrodat : 5 m x 12,5 m.
* Bádden- ja simultánadulkonvejolašvuohta viđa gillii ( vihtta giddes dulkonlanja ) , dulkonlanjaid sturrodagat : 2 st x 9,5 m² , 2 st x 6 m² ja 1 st x 8 m².
* Dánsaláhtterátnu lávdái.
* Čoahkkinfáladeamit .
Loga lasi .
EARÁ FUOMÁŠANVEARA :.
* Auditorias leat addalanvuoigatvuođat .
Čoahkkinfálademiid galgá diŋgot ovddalgihtii .
* Fuolahussisamannan njuolga auditoria lávdái .
Uvssa govdodat 2,2 m.
* Auditoria duogábeale Máŋggadoaimmasále Dollagátti sáhttá láigohit ovdamearkka dihte borademiide ja joavkobargosadjin .
Sámemusihkkaguovddáš.
Sámegielat giellalávgun skuvllas.
SaKaste- Sámi sosiála- ja dearvvasvuođabálvalusaid ovddidanráhkadus-fidnu.
PaKaste 2 – Davvi guovllu Kaste-fidnu oassefidnu.
SaKaste- fidnu áigge buoriduvvui sámegielat ja kultuvrii vuođđuduvvi bálvalusaid kvalitehta , váikkuheaddjivuohta ja oažžun sihke geahpeduvvojedje guovlluguovdasaš earut láhčimiin sámegielat ja – kultuvrii vuođđuduvvi buriid bargometodaid ja doaibmamálliid .
Ovddidanbargoproseassa áigge sápmelaš bargiid iežaset ámmátidentitehta nanosmuvai ja sin gaskasaš áššedovdifierpmádat viiddui .
Ovddidanbargu dahkkojuvvui proseassalundosaččat ja dan vuođđun lei sámekultuvra .
Sámi árra-bajásgeassima ja boarrásiidbarggu sámegielat bargoveahka doaimmai bargojoavkobargama áigge ovddidanáššedovdin .
Sin ovddit čehppodat sihke kultuvrralaš sámi árbediehtu lei mearkkašahtti oasis ođđa doaibmamálliid ovddideamis .
Áššehasaid vuhtiiváldin oidnui dan láhkai ahte bargit dov-de áššehasaid dárbbuid ja bargiid rávvejedje ovddidanbarggu áigge leat diđolaččat áššehasa sáme-gillii ja – kultuvrii vuođđuduvvi bálvalusaid dárbbuin .
Sámedikki lassin ovddidanbarggus ledje mielde sámiid ruovttuguovllu gielddat , SámiSoster ro , Davvi-Suoma sosiálasuorggi máhttinguovddáža sámeovttadat ja Sámi oahpahusguovddáš .
Sámi boarrásiidbargu.
Ovddidanráhkadusa vehkiin ohccojuvvojedje sámi boarrásiidbargui dakkár bargomállet , mat ovddidit sápmelaš ahkeolbmo gielalaš ja kultuvrralaš vuoigatvuođaid ollašuvvama .
Sámi boarrásiidbarggu bargoneavvolođá.
Sámi árrabajásgeassin.
Árrabajásgeassinbargui sámiid ruovttuguovllus ja dan olggobealde ohccojuvvojedje ovddidanbarggu vehkiin sámi árrabajásgeassinbargiide dakkár bargomállet , mat veahkehit ja dorjot bargiid máhtolaš-vuođa bajásgeassinbarggus nu , ahte sámemánáid gielalaš ja kultuvrralaš vuoigatvuođat ollašuvašedje .
Sápmelaš Árabajásgeassinplána.
Sámi árrabajásgeassima rávagirji árgabeaivve diliide.
Máhtolašvuođa nannen ja dieđubuvttadeapmi.
SaKaste – fidnu áigge nannejuvvui sámiid ruovttuguovllu sosiála- ja dearvvasvuođasuorggi bargo-veaga sámegiela ja – kultuvrra máhtolašvuohta sihke lasihuvvui mearrideddjiid sámegiela ja – kultuvrra vuhtiiváldi doaimma diđolašvuođa mearkkaš-upmi .
Loga lasi.
SaKaste- fidnu dáhpáhusat.
Raporttat.
Sámekulturguovddáš.
Sámemusihkkaguovddáš.
Sámegielat giellalávgun skuvllas.
Sámi Giellagáldu – Davviriikkalaš sámegiela fága- ja resursaguovddáža ásahanprošeakta.
Sámi parlamentáralaš ráđđi ( Suoma , Norgga ja Ruoŧa sámedikkiid oktasašbargoorgána ) lea álggahan ođđajagimánu 1. beaivve 2013 davviriikkalaš sámegiela fága- ja resursaguovddáža ásahanprošeavtta .
Prošeavtta áigge sámi giellaovttasbargu ovddiduvvo ja nannejuvvo , ja dan várás vuođđuduvvo oktasaš giellaguovddáš , Sámi Giellagáldu .
Giellagáldui lea ulbmilin čohkket sámegiela giellabálvalusaid , mii veahkeha gávdnat dieđuid sámi giellaámmátlaš jearaldagain .
Dárkkuhussan lea , ahte guovddážis boahtá leahkit stuorámus ovddasvástádus sámi giellaovttasbarggus , giellaámmátlaš barggus ja sámegiela giellabálvalusaid addimis giellageavaheddjiide .
Guovddážii gullet vihtta iešguđege sámegiela : lullisáme- , julevsáme- , davvisáme- , anáraš- ja nuortalašgielat giellabargit ja giellajuhkosat .
Sii deaivvadit háleštit giellagažaldagain , vai sámegielaid gaskasaš ovttasbargu lassána ja nanosmuvvá .
Prošeavtta áigge giellaguovddáš heivehuvvo ja čadnojuvvo dáláš institušuvnnaid ovddasvástádusaid , bargguid ja ruhtadeami ektui .
Prošeavtta áigge golmma riikka sámedikkit čovdet giellaguovddáža fásta ruhtadeami ja ásahit bissovaš giellaguovddáža jagis 2014 , go prošeaktaáigodat nohká .
Giellagáldu rahppui virggálaččat Anáris 20.2.2013 , ja das leat álggahan oktiibuot ovcci giellabargi .
Riikkaidgaskasaš soahpamušat.
Eamiálbmogiid guoski riikkaidgaskasaš soahpamušat ja julggáštusat.
Dán siiddu oanehis čujuhus lea www.sámediggi.fi/kvsopimukset.
Riikkaidgaskasaš olmmošriektesoahpamušat leat stáhtasoahpamušat .
Dat ratifiserejuvvojit Suomas ásahemiin soahpamuša mearrádusaid sisttisdoalli ásahus .
Olmmošriektesoahpamušaid galgá vuhtiiváldit Suomas go ođasmahtto láhkaásaheapmi , riektevuogádagas ja maiddái erenomážit vuođđoláhkaváljagotti bealiváldimiin .
Sámiid duođalaš suodji čohkiida riikkaidgaskasaš soahpamušaid ja sisriikkalaš láhkaásaheami nannen vuoigatvuođain .
Olmmošriektesoahpamušaid ollašuhttima gohcet riikkaidgaskasaš áššedovdiorgánat .
Suopma galgá raporteret orgánaide jeavddalaččat soahpamuša ollašuhttimis Suomas ja das , mo dat lea vuhtiiváldán riikkaidgaskasaš soahpamušaid ollašuhttima gohcci orgánaid ávžžuhusaid .
Mearreáigeraporteremis vástida Suomas olgoriikkaministeriija , mii gullá sierra ministeriijaid , virgeoapmahaččaid , sámedikki ja siviilaorganisašuvnnaid raportta ráhkadeami várás .
Soahpamušaid ollašuhttima gohcci orgánat sáhttet maiddái galledit Suomas ja gullat sierra čanasjoavkkuid raporttaid várás .
Stáhtaid mearreáigeraporttaid lassin orgánat vuostáiváldet eamiálbmogiin ja siviilaorganisašuvnnain cealkámušaid ja oainnuid soahpamušaid ollašuhttimis .
Sámediggi raportere ministeriijaidda ja njuolgga olmmošrivttiid gohcci orgánaide sámiid vuoigatvuođaid ja riikkaidgaskasaš soahpamušaid ollašuhttimis .
Cealkámušain sámediggi evttoha sisriikkalaš láhkaásaheami ovddideami riikkaidgaskasaš geatnegasvuođaid ja olmmošrivttiid gohcci orgánaid ávžžuhusaid mielde .
Sámediggi maiddái oassálastá olmmošrivttiid gieđahalli riikkaidgaskasaš soahpamušaid ráhkadeapmái .
Ovttastuvvan našuvnnaid ( ON ) soahpamušat.
KP-soahpamuš.
Suopma lea ratifiseren siviila- ja politihkalaš vuoigatvuođaid guoski oktasašsoahpamuša ( KP-soahpamuš ) jagi 1976 .
KP-soahpamuš lea Suoma riektevuogádaga oassi , ja lea fámus lágadásis ja daninassii njuolgga heiveheamis ja čadni riektegeavat .
KP-soahpamuša ollašuhttima gohcá ON:id olmmošriektekomitea .
Soahpamuša mielde maiddái priváhtaolbmot sáhttet váidalit olmmošriektekomiteai KP-soahpamuša rihkkumušain .
Soahpamuša 1 artikla dáhkida buot álbmogiidda iešmearridanvuoigatvuođa , man vuođul dat mearridit friija politihkalaš doaladuvvama ja ollašuhttet friija ekonomalaš , sosiálalaš ja čuvgehuslaš diliid ovddideami .
Olmmošriektekomitea lea nannen , ahte soahpamuša 1 artikla guoská maiddái eamiálbmogiid .
KP-soahpamusa 27 artikla mielde daid riikkain , gos leat álbmotlaš , oskkusearvvi dahje gielalaš vehádagat , dakkár vehádagaide gullevaš olbmuin ii oaččo gieldit vuoigatvuođa ovttas joavkku eará lahtuiguin návddašit iežas kultuvrras , dovddastit ja ollašuhttit iežas oskku dahje geavahit iežas giela .
Artikla sihkkarastá sámiid vuoigatvuođa návddašit ovttas joavkkuin iežas kultuvrras .
Olmmošriektekomitea lea KP-soahpamuša 27 artikla tulkoma oasil geahččan , ahte seađanjuolggadusas dárkkuhuvvon gieldin sáhttá leat ovdamearkan dakkár eatnama dahje luondduriggodagaid gilvaleaddji geavaheapmi , mii eastá eamiálbmogiid ealáhusaid ceavzima guovllus .
ON:id olmmošriektekomitea jagi 1994 addin oktasaškommeantta nr 23 ( 50 ) mielde soahpamuša artikla 27 eaktuda sátnehámis fuolakeahttá maiddái positiivvalaš sierradoaimmaid vehádahkii gullevaš kulturvuoigatvuođaid suodjaleapmin .
Oktasaškommeantta mielde eamiálbmogiid kulturhápmi gehččojuvvo ahte gokčá maiddái sin eanageavaheapmái vuođđudeaddji eallinvuogi ja árbevirolaš ealáhusaid nugo meahcástusa , guolástusa ja boazodoalu .
Kultuvrra suodjaleapmi eaktuda maiddái , ahte vehádatservošiid ovddasteaddjit ožžot beaktilit oassálastit sidjiide váikkuheaddji mearrádusbargamii .
TSS-soahpamuš.
Suopma lea ratifiseren ekonomalaš , sosiálalaš ja čuvgehuslaš vuoigatvuođaid guoski oktasašsoahpamuša ( T SS-soahpamuš ) jagi 1976 .
Soahpamuša ollašuhttima gohcá ekonomalaš , sosiálalaš ja čuvgehuslaš vuoigatvuođaid komitea ( TSS-komitea ) .
Suopma lea ratifiseren soahpamuša molssaevttolaš beavdegirjji eaŋkalolbmo váidalusain ja dat boahtá fápmui 30.4.2014 .
Váidalusaid sáhttet dahkat eaŋkalolbmot dahje priváhtaolbmuid joavkkut , geat čuoččuhit máinnašuvvon soahpamušriikka loavkidan sin oktasašsoahpamušas dovddastuvvon ekonomalaš , sosiálalaš ja čuvgehuslaš vuoigatvuođaid , ( 2 artikla ) .
Váidalusat dahkkojuvvojit TSS-komiteai ( 1 artikla ) .
Soahpamuša artikla 1 lea seammalágan KP-soahpamuša 1 artiklain dáhkidemiin álbmogiidda iešmearridanvuoigatvuođa .
Soahpamuša artikla 15 dáhkida juohkehažžii vuoigatvuođa oassálastit kultureallimii , návddašit dan ovdduin sihke návddašit suojis , mii lea addon vuoiŋŋalaš ja materiálalaš ovdduide guoskkadin dieđalaš , čálalaš dahje dáiddalaš buktagiid .
Nállevealahansoahpamuš.
Jagi 1970 ratifiserejuvvon buotlágan nállevealaheami eretváldima guoski riikkaidgaskasaš oktasašsoahpamuš suodjala ovttaskas olbmuid etnihkalaš duogážii vuođđudeaddji vealaheamis .
Soahpamuša ollašuhttima gohcá nállevealahankomitea .
Soahpamuša 1 artikla gieldá nállái , liikeivdnái , sohka- dahje etnihkalaš duogážii vuođđudeaddji vealaheami .
Artikla mielde nállevealaheapmin ii galgga geahččat dakkár sierranas doaibmabijuid , maid dárkkuhussan lea sihkkarastit dáid joavkkuid ja ovttaskas olbmuid ovttalágan vuoigatvuođaid ja vejolašvuođaid návddašit ja geavahit olmmošrivttiid ja vuođđoluomusvuođaid .
Soahpamuša 2 artikla mielde stáhtat galget álgit doaibmabijuide nállevealaheami eretváldimin ja gieldit nállevaššái oalgguheami . ( artikla 4 ) .
Mánáid vuoigatvuođaid oktasašsoahpamuš.
Suopma searvvai mánáid vuoigatvuođaid oktasašsoahpamuššii jagi 1991 .
Soahpamuša čuovvuma ja máná vuoigatvuođaid ollašuvvama čuovvu ON:id máná vuoigatvuođaid komitea .
Soahpamuš guoská vuollái 18-jahkásaččaid .
Suomas mánáid vuoigatvuođaid ollašuvvama čuovvu ja ovddida mánáidáittardeaddji .
Soahpamuša 30 artikla lea seamma sisdoallosaš go KP-soahpamuša 27 artikla .
Artikla mielde eamiálbmogii gullevaš mánás ii oaččo gieldit vuoigatvuođa návddašit ovttas joavkku eará lahtuiguin iežas kultuvrras , dovddastit ja ollašuhttit iežas oskku dahje geavahit iežas giela .
Soahpamuša 2 artikla gieldá mánáid vealaheami omd. sin giela ja etnihkalaš duogáža vuođul .
Soahpamuša 17 artikla mielde stáhtat galget dáhkidit ahte mánát ožžot dieđu máŋggain sierra gálduin .
Stáhtat galget roahkasmahttit mediaid giddet erenomáš fuopmášumi eamiálbmotmánáid gielalaš dárbbuide .
Soahpamuša 29 artikla mielde mánáid oahpahus galgá vuođđuduvvat ee. olmmošrivttiid ja vuođđoluomusvuođaid sihke ON:id vuođđogirjji prinsihpaid gudnejahttima ovddideapmái ja gudnejahttima ovddideapmái máná vánhemiid , iežas čuvgehuslaš identitehta , giela ja árvvuid hárrái .
Buot nissoniid vealaheami eretváldima gieđahalli oktasašsoahpamuš.
Soahpamuš ratifiserejuvvui Suomas jagi 1986 .
Soahpamuša ollašuhttima gohcá nissoniid vealaheami eretváldima gieđahalli komitea .
Soahpamuš ii sisttisdoala erenomážit eamiálbmotnissoniid guoski mearrádusaid , muhto soahpamuša ollašuhttima gohcci komitea lea ávžžuhusain gidden erenomážit fuopmášumi eamiálbmotnissoniid seammalágan vejolašvuođaide oassálastit servodateallimii ja oažžut dásseárvosaš bálvalusa ja meannudeami .
Soahpamuš gieldá nissoniid vealaheami ja geatnegahttá ovddidit nissoniid dásseárvvu ollašuvvama .
Biodiversitehtasoahpamuš.
Biologalaš máŋggahámatvuođa guoski oktasašsoahpamuš bođii Suomas fápmui jagi 1994 .
Soahpamuša ollašuhttima ii goze sierranas komitea mii spiehkkasa olmmošriektesoahpamušain .
Soahpamuša ollašuhttima čuovvuma ja soahpamuša ovddideami dihtii soahpamuša ratifiseren stáhtat ( oassebealit ) dollet guovtte jagi gaskkaid oassebeallečoahkkimiid .
Soahpamuša ollašuhttin čuvvojuvvo riikkaid raporttaid bokte .
Suomas soahpamuš ollašuhtto luonddusuodjalanláhkaásaheamis sihke stáhtaráđi dohkkehan biodiversitehtastrategiija ja dan doarju doaibmanprográmma vehkiin .
Soahpamuša ollašuhttima ovddidit sierra čanasjoavkkuid ovddasteddjiin čohkiidan ng. biodiversitehtabargojoavku sihke dan vuollásaš artikla 8(j)-áššedovdibargojoavku .
Suomas soahpamuša eamiálbmot- ja báikkálašservošiid gieđahalli artiklat gusket sámiid .
Soahpamuša artikla 8(j ) geatnegahttá Suoma gudnejahttit , suodjalit ja doalahit sámiid biologalaš máŋggahámatvuođa suodjaleami ja suvdilis geavaheami dáfus mearkkašahtti diđolašvuođa sihke duvdit dán diđolašvuođa , innovašuvnnaid ja geavadiid anus ožžojuvvon ávkkiid dássebeallálaš juohkima .
Artikla 10(c ) eaktuda , ahte Suopma suodjala ja doarju biologalaš resurssaid árbevirolaš geavaheami árbevirolaš kultuvrralaš dábiid mielde , mat heivejit suodjaleami ja suvdilis geavaheami gáibádusaide .
ILO oktasašsoahpamuš nr 111 bargomárkaniin ja ámmáha ollašuhttima oktavuođas dáhpáhuvvan vealaheamis.
Suopma ratifiserii soahpamuša jagi 1970 ( SopS 63/1970 ) .
Soahpamuš lea dohkkehuvvon jagi 1958 .
Soahpamuš gieđahallá vealaheami gildosa bargomárkaniin ja ámmáha ollašuhttima oktavuođas .
Soahpamuš gieldá ee. Etnihkalaš duogážii vuođđudeaddji vealaheami bargomárkaniin ja ámmáha ollašuhttima oktavuođas ( 1 artikla ) .
Soahpamuša artikla 5 mielde sierra suodjalan- ja veahkehandoaibmabijuid , maidda galgá álgit ILO:a soahpamušaid dahje ávžžuhusaid dihte , ii galgga doallat vealaheaddjin .
Lassin seamma artiklas namalassii mearriduvvo , ahte veaheapmin ii galgga doallat dakkár sierradoaibmabijuid , mat leat anolaččat dakkár olbmuid dárbbuid sihkkarastima dihte , geat dárbbašit sierra veahki dahje doarjaga ovdamearkan kultuvrralaš sajádaga vuođul .
Suoma EU:a searvansoahpamuša beavdegirji nr 3 sámiin.
Suoma EU:a s earvansoahpamuša lassibeavdegirji nr 3 gieđahallá sámiid vuoigatvuođaid .
Beavdegirji lea EU:a vuođđosoahpamuša oassi dahjege ng. Lissabon soahpamuš .
Beavdegirji dovddasta , ahte Suomas , Norggas ja Ruoŧas leat sisriikkalaš ja riikkaidgaskasaš vuoigatvuođaid vuođul anus geatnegasvuođat ja čatnasumit sámiid ektui .
Soahpamušoassebealit maiddái vuhtiiváldet , ahte Suopma , Norga ja Ruoŧŧa leat čatnasan sámiid ealáhusaid , giela , kultuvrra ja eallinvuogi seailluheapmái ja ovddideapmái ja gehččet , ahte árbevirolaš sámekultuvra ja sámeealáhusat leat sorjavaččat luondduealáhusain , nugo boazodoalus , sámiid árbevirolaš ássanguovlluin .
Lassibeavdegirjji 1 mielde dan easttekeahttá , mii EY:a vuođđudansoahpamušas mearriduvvo , sámiide oažžu mieđihit oktovuoigatvuođaid boazodoaluin bargamii árbevirolaš sámeguovlluin .
Soahpamuša artikla 2 mielde beavdegirjji sáhttá viiddidit guoskat earáge árbevirolaš sámeealáhusaide gullevaš sámiid oktovuoigatvuođaid daid vuostásaš ovdáneami vuhtiiváldima várás.
Olmmošvuoigatvuođaorgánaid ávžžuhusat.
Sámiid vuoigatvuođaid gieđahalli olmmošriekteorgánaid ođđaseamos ávžžuhusat.
Dán siiddu oanehisčujuhus lea : www.sámediggi.fi/suositukset.
Soahpamuš.
Ávžžuhus.
Liŋka ávžžuhusaide.
ON:id olmmošriektekomitea.
Siviila- ja politihkalaš vuoigatvuođaid guoski oktasaš-soahpamuš.
Soahpamušriika galggašii ovddidit sámiid vuoigatvuođaid ollašuvvama nannemiin sámiid álbmotválljen institušuvnnaid , nugo sámedikki , mearridanválddi .
Soahpamušriika galggašii lasihit rahčamiid láhkaásahannuppástusaid bargama várás sámiid vuoigatvuođaid dievasmearálaš dáhkideami dihtii sin árbevirolaš guovlluin nu ahte sihkkarasto čuovvun mii guoská sámeservošiid vuoigatvuođa friija , ovddalgihtii dáhpáhuvvi ja informerejuvvon oassálastimii sin guoski politihkalaš proseassaide ja ovddidanfidnuide .
Soahpamušriika galggašii maiddái álgit áššáigullevaš doaimmaide ovddideami dihtii , dan viidodagas go lea vejolaš , buot sámemánáid vuoigatvuođa oažžut oahpahusa iežas gielain soahpamušriikkas .
Ekonomalaš , sosiálalaš ja čuvgehuslaš vuoigatvuođaid komitea.
Ekonomalaš , sosiálalaš ja čuvgehuslaš vuoigatvuođaid guoski oktasaš-soahpamuš.
Komitea ávžžuha soahpamušriikka ollašuhttit buot dárbbašlaš doaimmaid , maiguin sihkkarasto , ahte vuovdečuollamat ja eará doaibma , maid priváhta oassebealit dál ollašuhttet sámiid ruovttuguovllus , eai ráddje sámiid vuoigatvuođa doalahit ja ovddidit árbevirolaš kultuvrra ja eallinvuogi , erenomážit boazodoalu , eaige ráddje sin ekonomalaš , sosiálalaš ja čuvgehuslaš vuoigatvuođaid geavaheami .
Lassin komitea ávžžuha soahpamušriikka - ráđđádallat áššis lávgalaga buot oassebeliiguin , nu ahte sámediggi mielde - gávdnan dihtii áššáigullevaš čovdosa gažaldahkii eanaoamastusas ja - geavaheamis sámiid ruovttuguovllus sihke ratifiseret farggamusat eamiálbmogiid guoski ILO:a oktasašsoahpamuša N:o 169 .
Nállevealahankomitea.
Buotlágan nállevealaheami eretváldima guoski riikkaid-gaskasaš oktasaš-soahpamuš.
11 .
Komitea ávžžuha , ahte soahpamušriika sámedikkis addon lága ođasmahtedettiin lasiha sámedikki mearridanválddi sámiid kulturiešráđđemii gullevaš áššiin , nu ahte vuoigatvuođat mielde , mat gullet eatnama ja luondduriggodagaid geavaheapmái sámiid árbevirolaččat ássan guovlluin .
12 .
Komitea ávžžuha , ahte go soahpamušriika meroštallá , geas lea jienastanvuoigatvuohta sámedikki válggain , dat addá áššáigullevaš deattu sámiid iešmearridanvuoigatvuhtii , mii laktasa sin sajádahkii Suomas , sin vuoigatvuhtii mearridit iežas lahttovuođas ja vuoigatvuhtii dasa , ahte sii eai veagalsuddaduvvo .
13 .
Komitea ávžžuha , ahte soahpamušriika vuhtiiváldá dán oktavuođas Riikkaidgaskasaš bargoorganisašuvnna oktasašsoahpamuša nr 169 , man soahpamušriika lea čatnasan ratifiseret .
Lassin komitea ávžžuha , ahte soahpamušriika álgá áššáigullevaš doaimmaide suodjalan dihtii sámiid árbevirolaš boazoealáhusa .
14 Komitea ávžžuha maiddái , ahte soahpamušriika duođalaččat sihkkarastá sámegielat sosiála- ja dearvvasvuođafuolahusa bálvalusaid fálaldaga sámiide sin ruovttuguovllus .
Lassin komitea ávžžuha , ahte soahpamušriika jođálmahttá oahpahus- ja kulturministeriija evttohan , sámegiela ovddideapmin ja suodjaleapmin dárkkuhuvvon ealáskahttinprográmma ollašuhttima , maiddái mediain , skuvlejumis , sosiála- ja dearvvasvuohtabálvalusain ja kultuvrra suorggis .
Mánáid vuoigatvuođaid komite.
Mánáid vuoigatvuođaid oktasašsoahpamuš.
63 .
Komitea ávžžuha , ahte soahpamušriika :.
a ) čuovvu ja árvvoštallá romána- ja sámemánáid vuoigatvuođaid vuhtiiváldima sisriikkalaš plánain ja prográmmain ;.
b ) sihkkarastá , ahte romána- ja sámemánáin , maiddái sámeguovllu olggobealde ássi sámemánáin , lea vuoigatvuohta kultursensitiivvalaš oahpahus- ja dearvvasvuođafuolahusbálvalusaide iežas gielain ;.
c ) buorida ovttasbarggu Ruoŧa ja Norgga ráđđehusaiguin earret eará áššiin , mat gusket skuvllaid oahppaplánaid , oahpaheddjiid skuvlema , oahpaheddjiid materiála buvttadeami ja mediasisdoalu buvttadeami sámemánáid várás ;.
d ) vuhtiiváldá komitea oktasaš fuopmášahttima no . 11 ( 2009 ) eamiálbmogiid mánáin ja sin oktasašsoahpamuša mieldásaš vuoigatvuođain ( CRC .
/ C / GC/11 ) ; ja e ) ratifisere ILO:a oktasašsoahpamuša no . 169 eamiálbmotsoahpamuša .
Nissoniid vealaheami eretváldima gieđahalli komitea.
Nissoniid buotlágan vealaheami eretváldima gieđahalli oktasašsoahpamuš.
ILO:a áššedovdikomitea.
Ilo:a oktasaš-soahpamuš nr 111.
Sámiid beassan árbevirolaš ealáhusaide.
Komitea bivdá Suoma dieđihit sámiid ámmátlaš oahpahusas ja mo dat lea ovddidan sámiid árbevirolaš ealáhusaid ollašuhttima .
Komitea maiddái bivdá Suoma duođaštit man viidát dat lea vuhtiiváldán sámiid eatnamii vuođđudeaddji ealáhusaid ja eallinvuogi álggahettiin sierralágan prošeavttaid ja sierralágan doaibmabijuid sámedikkiin sihkkarastima dihtii sámiid beassama árbevirolaš ealáhusaide ja maid vugiiguin dát ulbmilat leat ollašuhtton.
Eurohpá Ráđi ministtarkomitea.
Álbmotlaš vehádagaid suodjaleami guoski oktasaš-soahpamuš.
váldimiin vuhtii ráđđehusa áigumuša ratifiseret ILO:a oktasašsoahpamuša nr 169 galggašii álgit farggamusat doaimmaide , maiguin álggahuvvojit bissánan ráđđádallamat sámiid ruovttuguovllu eanavuoigatvuođain ja álggahuvvo ođđasit mávssolaš ságastallan sámedikkiin , vuoi áššái gullevaš vuoigatvuođalaš eahpesihkkarvuohta čoavdašuvvá ;.
galggašii joatkit , nu ahte sámedikkiin ráđđádallo , ulbmillaš doaimmaid , maiguin figgojuvvo doarvái buorre ruhtadeami ja sámegielaid ealáskahttinprográmma beaktilis ollašuhttima vehkiin eastadit sámegielaid jávkama almmolaš eallimis dálá eanet , ja galggašii investeret áššáigullevaš skuvlendoaimmaide , maiguin sihkkarastojit , ahte sámit ožžot dálá buorebut sámegielat almmolaš bálvalusaid ; galggašii álgit áššáigullevaš doaimmaide , maiguin sihkkarastojit , ahte álbmotlaš vehádagaide gullevaš olbmuid guoski iešguđetlágan gullangeavadat ja - meannudeamit dievasmahttojit ja lágiduvvo ođđasit čielga diehtojuohkinkanálaid fállan , ja galggašii buoridit vehádagaid , maiddái lohkumeari dáfus smávit vehádagaid , ovddasteddjiid vejolašvuođaid váikkuhit duođalaččat mearrádusbarganproseassai ;.
galggašii ordnet lassidoarjaga vehádagaid joavkomediaide , erenomážit ruošša- ja sámegielat mediaide , vuoi guoskevaš vehádatgielat livčče áššáigulavaččat fárus prentejuvvon ja elektrovnnalaš joavkomediain ; galggašii láhčit hálddahussii sierra vuogádaga , man bargun lea leat oktavuođas sámedikkiin sámiid guoski buot áššiin ja heivehit oktii ráđđehusa čielga bealiváldimiid ovddideami sámiid dáfus mearkkašahtti gažaldagain ;.
galggašii álgit áššáigullevaš doaimmaide eandalitge alladási skuvlejumi , ámmátskuvlema ja áššáigullevaš bálvalussii váldingeavadiid rievdadeami oasil , vuoi sáhtášii lasihit álbmotlaš vehádagaide gullevaš olbmuid meari virggálaš bargomárkaniin , nu ahte stáhtahálddahus lea fárus.
Eurohpá Ráđi ministtarkomitea.
1. nannejit viidásabbot sámegielat skuvlejumi , erenomážit ovddidemiin systemáhtalaš politihka ja guhkes áigge ruhtadanplána ,.
2. álget farggamusat doaimmaide suodjalan ja ovddidan dihtii anáraš- ja nuortalašgiela , mat leat erenomáš áitatvuloš gielat , eandalitge ordnemiin fásta doaibmi giellabesiid ,.
3. ollašuhttet lassidoaimmaid sihkkarastima dihtii ruoŧa- ja sámegielat sosiála- ja dearvvasvuođafuolahus-bálvalusaid fálaldaga ,.
5. álget doaimmaide lasihan dihtii diđolašvuođa Suoma guovllu- ja vehádatgielain ja utnolašvuođa daid ektui , sihke buot skuvlendásiid almmolaš oahppaplánaid ja joavkomediaid vehkiin .
Eurohpá Ráđi olmmošriekte-komissára.
( komissára bargun lea ovddidit diđolašvuođa ja gudnejahttima olmmošvuoigatvuođaid hárrái Eurohpá ráđi lahttoriikkain ).
122 .
Suoma vuođđoláhka lea dovddastan sámiid sajádaga Suoma eamiálbmogin ja dáhkidan sidjiide erenomáš kultuvrralaš ja gielalaš vuoigatvuođaid .
Vuoigatvuođaid dovddasteapmi ii goittotge doisttažii leat ollán eanaoamastus- iige boazodoallorivttiide , vaikke ON:id julggaštus eamiálbmogiid vuoigatvuođain ja ILO:a soahpamuš nr 169 čielgasit addet vuoigatvuođaid dáid viidodagain .
Olmmošriekteáittardeaddji fuopmášahttá , ahte Suoma válmmaštallamat ILO:a soahpamuša nr 169 ratifiserema dihtii leat bistán jo badjel 20 jagi .
Guovddáš gažaldahkan leat sierradoaibmabijut , maid sámiid ekonomalaš ja kultuvrralaš eamiálbmotvuoigatvuođaid sihkkarastin eaktuda .
Riikkaidgaskasaš olmmošriekteláhkaásaheami mielde sierradoaibmabijut sáhttet leat vuođustallon namuhuvvon dilis dainna eavttuin , ahte dat leat rivttes gaskavuođas plánejuvvon ja dohkkehuvvon mihttomeriid ektui .
Olmmošriekteáittardeaddji deattuha , ahte ratifiserenproseassa ii galgga atnit nollasubmespeallun , mas dušše nubbi oassebealli vuoitá , muhto maiddái váldoálbmoga eanageavahanvuoigatvuođaid ja vuoigatvuođa ollašuhttit ealáhusaid galgá vuhtiiváldit .
123 .
Olmmošriekteáittardeaddji ávžžuha Suoma ratifiseret ILO:a soahpamuša nr 169 ja dovddastit sámiid eanageavahanvuoigatvuo-đaid ja vuoigatvuođa ollašuhttit árbevirolaš boazodoalu .
Eará láhkaođastusdárbbuid oktilaš gieđahallan eaktuda sierra ministeriijaid lávga ovttasbarggu .
Dat álkidahtášii maiddái ráđđádallamiid sámeovddasteddjiiguin , geain galgá leat mearkkašahtti rolla ratifiserenproseassas .
Evttohus riikkabeivviid ja sámedikki oktasaš ratifiserenbargojoavkku vuođđudeamis lea duođaige vihkkedallama árvosaš .
Meahciráđđehusa ođasmahttin fállá maiddái vejolašvuođa gávdnat innovatiivvalaš čovdosiid dáláš gažaldagaide .
Jođus leahkki ráđđádallamiin davviriikkalaš sámesoahpamuša áigáioažžuma várás deattuhuvvo , ahte sámegažaldat rasttilda riikkaid rájáid , ja ráđđádallamiin lea vejolaš deattuhit positiivvalaš geavadiid ja vejolašvuođaid sullalas lahkonanvuohkái.
Eurohpá rasismma ja utnohisvuođa vuostásaš komišuvdna.
( komišuvdna lea Eurohpá Ráđi vuollásaš orgána , man bargun lea doaibmat rasismma , etnihkalaš vealaheami , vierroolmmošvaši ja utnohisvuođa vuostá olmmoš-vuoigatvuođaid ovddideami vuoiŋŋas . ).
ECRI ávžžuha , ahte Suoma virgeoapmahaččat álget doaibmabijuide sámekultuvrra ja dán vehádaga mearkkašumi gieđahallamii skuvlaoahpahusas ja geahččalit lasihit diđolašvuođa sámeálbmogis eanetlogu gaskavuođas ee. diehtojuohkin kampánjjaid bokte .
ECRI movttiidahttá Suoma virgeoapmahaččaid čuovvut sámi giellalága ja sámiid eatnigielat oahpahusa guoski vuoigatvuođa ollašuvvama .
ECRI ávžžuha , ahte virgeoapmahaččat álget dárbbašlaš doaimmaide sihkkarastima dihtii ahte dát vuoigatvuođat duhtadahtti - láhkai ollašuvvet ovttasbarggus sámi ovddasteddjiiguin .
52 .
ECRI movttiidahttá Suoma virgeoapmahaččaid joatkit doaimma sámegielaid ealáskahttima dihtii ja ávžžuha , ahte dán várás skuvlejuvvojit doarvái oahpaheaddjit .
ECRI ávžžuha , ahte Suoma virgeoapmahaččat álget lassidoaimmaide dan sihkkarastima várás , ahte sámegielat oahpahuvvojit sihke sámiid ruovttuguovllus ja dan olggobealde .
ECRI ávžžuha , ahte Suoma virgeoapmahaččat várrejit doarvái ekonomalaš ja bargiresurssaid dáid figgamušaide .
106 .
ECRI ávžžuha , ahte Suoma virgeoapmahaččat álget doaibmabijuide sámekultuvrra ja dán vehádaga mearkkašumi gieđahallama várás skuvlaoahpahusas ávkkástallamiin ECRI:a almmolaš politihka guoski ávžžuhusa n:o 10 , mii guoská rasismma ja nállevealaheami vuostálastima skuvllas ja skuvlla vehkiin .
Lassin ECRI ávžžuha , ahte Suoma virgeoapmahaččat álget doaibmabijuide sámeálbmoga guoski almmolaš diđolašvuođa lasiheami várás eanetlogu gaskavuođas omd. dán álbmotjovkui dárkkuhuvvon diehtojuohkin kampánjjaid bokte .
ON:id eamiálbmot-raporterejeaddji.
ON:id eamiálbmogiid vuoigatvuođaid guoski julggaštus.
75. Sierraraporterejeaddji ávžžuha , ahte Davviriikkat jotket ja beavttálmahttet rahčamiid sámeálbmoga iešmearridanvuoigatvuođa sihke duođalut váikkuhanvejolašvuođaid ollašuhttima várás sin guoski mearrádusbargama oasil .
Dán ulbmila sáhttá muhtin muddui juksat ovddibu beaktilut gullanmeannudemiin , mainna sihkkarasto , ahte sámiide njuolgga váikkuheaddji mearrádusat eai bargo almmá sin eaktodáhtolaš ja dihtui vuođđudeaddji ovddalgihtii miehtama .
Lassin stáhtat galggašedje vihkkedallat ovttas sámedikkiin mearriduvvon viidodagaid ráddjema nu , ahte sámediggi doaimmašii daid olis dehaleamos dahje áidna vejolaš mearrádusdahkkin eandalitge sámiid guoski gažaldagain , maiddái sámiid eanaviidodagaide , gielaide , árbevirolaš ealáhusaide ja kultuvrraidda gullevaš áššiin .
76 .
Sierraraporterejeaddji ávžžuha , ahte Davviriikkat ja erenomážit Ruoŧŧa barggašedje dárbbašlaš ođastusaid , maiguin sihkkarasto sámedikki – sámeálbmoga bajimuš álbmotválljenorgánan – ovddit stuorát iehčanasvuohta stáhta lágádusaid ja virgeoapmahaččaid ektui .
ulbmilin sámedikki iehčanas mearridanválddi lasiheapmi .
77. Davviriikkat galggašedje ordnet sámediggái doarvái ruhtadeami , mainna dat sáhttet beaktilit ollašuhttit iešráđđenbargguid .
Erenomážit galggašii ordnet ovddit eanet ruhtadeami sámedikki iehčanasat namuhan , ovddidan ja ollašuhttán fidnuide ja álgagiidda .
Stáhtat galggašedje ovddidit heivvolaš meannudanvugiid oktavuođadoallamii sámedikkiin dán ulbmila ollašuhttima várás .
83 .
Suopma galggašii beavttálmahttit doaimmaid sámiid eanaviidodagaid ja luondduriggodagaid guoski vuoigatvuođaid čielggadeami ja sihkkarastima várás juridihkalaš mielas .
Suopma galggašii erenomážit sihkkarastit sámiid ollašuhttán boazodoalu sierrasajádaga dorvvasteami vuhtiiváldimiin guoskevaš ealáhusa guovddáš mearkkašumi sámiid kultuvrai ja árbevirrui .
84. Luondduriggodagaid ávkingeavaheami sámeguovlluin vejolažžan dahkki láhkaásahuslaš ja hálddahuslaš mekanismmat galggašedje leat heivvolaš riikkaidgaskasaš norpmaid mielde , maiddái dalle , go dat gusket dáid doaimmaid váikkuhusaid čuozáhahkan leahkki eamiálbmotservošiid áššáigullevaš gullama sihke eaktodáhtolaš ja dihtui vuođđudeaddji ovddalgihtii miehtama , váikkuhusaid láivudeapmái dárbbašuvvon doaimmaid , buhtadusaid ja ávkkiid juohkima .
85. Davviriikkat galggašedje sámedikkiin ráđđádallamiin koordineret doaibmabijuid , maiguin geahččaluvvo dálkkádatnuppástusa vahátlaš váikkuhusaid goahcan sámiide .
Seamma háve galggašii sihkkarastit , ahte ođasmuvvi energiijagálduid geavaheami ovddideami várás bargon doaibmabijuin , nugo bieggapárkkaid huksemiin , eai daninassii leat vahátlaš váikkuhusat sámiid ealáhusaide .
86 .
Davviriikkat galget figgat doallat boazodoalloguovlluid boraspirepopulašuvnnaid bálgosiid gierdan dásis , ja boraspiriid dagahan vahágiid galgá buhttet badjealbmáide dievasmearálaččat .
87 .
Sierraraporterejeaddji ávžžuha , ahte Davviriikkat ja sámediggi beavttálmahttet oktasaš rahčamiid sámegielaid ealáskahttima várás ja nannejit sámegielaid ja - kultuvrra skuvlen-prográmmaid .
Stáhtat galget njuolgga ordnet sámediggái doarvái ruhtadeami , mainna dáid ulbmiliid juksama dihte sáhttá ollašuhttit oktasaččat sohppon doaibmabijuid .
Stáhtat galggašedje maiddái lasihit sámegieldáiddolaš oahpaheddjiid oažžuma ja lohkumeari .
Lassin stáhtat galggašedje figgat nannet sámegielaid geavaheami duopmostuolus ja eará virgeoapmahaččaiguin áššiiddikšumis ja buoridit viidásabbot almmolaš bálvalusaid oažžuma sámegielaiguin .
88 .
Stáhtat ja sámediggi galggašedje ovttaráđálaččat ovddidit ja ollašuhttit doaibmabijuid almmolaš diđolašvuođa lasiheami dihte sámeálbmogiin medias ja viiddes olmmošjoavkku gaskavuođas .
Dákkár diđolašvuođa lasiheami galggašii ovddidit earret eará vuođđo- ja gaskadási skuvllaid sihke universitehtaid oahpahusprográmmain .
Bargojoavkoovddastus.
Bargojoavkoovddastus.
Sámedikki nammadan ovddasteaddjit bargojoavkkuin.
Sámiid vuoigatvuođat.
Bargojoavku.
Doaibmabadji.
Ovddasteaddji / -t.
Árktalaš duogášjoavku.
Jotkkolaš.
Árktalaš guovllu ráđđádallangoddi.
Jotkkolaš.
Eurohpa Ráđi vaššiságaid vuostálasti kampánja.
Olmmošvuoigatvuođadelegašuvdna.
Interreg Davvi - prográmma válmmaštallanproseassa stivrenjoavku.
Interreg Davvi-prográmma válmmaštallanproseassa bargojoavku.
Lappi ELY-guovddáža ráđđádallangoddi.
Lappi lihtu stivra.
Meahcceráđđehusa Anára ja Soađegili oktasašbargojoavku.
Meahcceráđđehusa Eanodaga oktasašbargojoavku.
Meahcceráđđehusa Lappi ráđđádallangoddi.
Meahcceráđđehusa Ohcejoga oktasašbargojoavku.
Davviriikkaid sámesoahpamuša Suoma delegašuvnna álbmotlaš duogášjoavku.
Davviriikkalaš sámeáššiid virgeolmmošorgána Suoma delegašuvdna.
Davviriikkalaš sámesoahpamuša ráđđádallandelegašuvdna.
Vehádatáššiid ráđđádallangoddi.
Ovttaveardásašvuohta ovdasadjái 7-prošeavtta stivrenjoavku.
Biras.
Bargojoavku.
Doaibmabadji.
Ovddasteaddji / - t.
Biodiversitehtabargojoavku.
Avvila dulvesuodjalan áššedovdibargojoavku.
Álbmotlaš artihkkala 8(j ) áššedovdibargojoavku.
Heikki Paltto ( áššedovdi ).
Riikkaidgaskasaš biodiversitehtabargojoavku.
Suvdilis ovdáneami doaibmagoddi.
Geavu dikšun- ja geavahanplána – prošeavtta oktasašbargojoavku.
Geavu dikšun- ja geavahanplána Akwé : Kon – bargojoavku.
Giehtaruohttasa meahcceguovllu , Malla luonddumeahci ja Saana luonddusuodjalanguovlluid dikšuma ja geavaheami plánenfidnu oktasašbargojoavku.
Meahcceráđđehusa Akwé:Kon – joavku Urho Kekkonen álbmotmeahci dikšun- ja geavahanplána gárvvisteames.
Nagoya beavdegirjji álbmotlaš ollašuhttima válmmaštalli bargojoavku.
Ealáhusat.
Bargojoavku.
Doaibmabadji.
Ovddasteaddji / - t.
Eanodaga guolledoalloráđđádallangoddi.
Anára guolledoalloáđđádallangoddi.
Guolledoalu ovddidanfoandda stivra.
Lappi lihtu luossabargojoavku.
Lappilaš ealáhusat boazobargojoavku.
Bálgosiid ovttastusa stivra.
Boazodoalloguovllu spireráđđádallangoddi.
Boazodoallo- ja luondduealáhusdutkamuša ráđđádallangoddi.
Spirepolitihka árvvoštallanbargojoavku.
Deanu guolástansoahpamuša ráđđádallan sáttagoddi.
Deatnu-bargojoavku.
, Aimo Guttorm ( čálli ).
Ohcejoga guolledoalloráđđádallangoddi.
Sosiála- ja dearvvasvuođabálvalusat.
Bargojoavku.
Doaibmabadji.
Ovddasteaddji / - t.
Lappi buohccedikšunbire veajuiduhttima áššehas oktasašdoaibmagoddi.
Lappi buohccedikšunbire vuođđodearvvasvuođafuolahusa ovttadaga stivrenjoavku.
Poske sámeovttadaga plánejeaddji (.
Lappi buohccedikšunbire vuođđodearvvasvuođa fuolahusa ovttadaga sámegielat bálvalusat.
Lappi sosiálabarggu ja sosiálasuorggi oahpahus ja dutkanguovddáža stivrenjoavku.
Lappi doaibmaovttadaga stivrenjoavku.
Sosiála- ja dearvvasvuođalávdegotti várreságajođiheaddji ,.
Lappi lápmásiidbargojoavku.
Davvi-Suoma guovlostivrenjoavku.
Davvi-Suoma sosiálasuorggi máhttinguovddáža ráđđádallangoddi.
Poske sámeovttadaga plánejeaddji (.
Sosiála- ja dearvvasvuođa čálli (.
Bargojoavku.
Doaibmabadji.
Ovddasteaddji / - t.
Ovda- , vuođđo- ja lasseoahpahusa oahppoplána vuođuštanbarggu stivrenjoavku.
Lappi allaskuvlakonsearnna ráđđádallangoddi.
( bovdejuvvon ).
Sámekultuvrra dutkkusdoaibmagoddi.
Sámiid skuvlenáššiid oktasašbargoorgána.
SOG:a stivra.
Bargojoavku.
Doaibmabadji.
Ovddasteaddji / - t.
Evangelalaš-luteralaš girkolaščoahkkin.
Johtti girjerádju – fidnu stivrenjoavku Gábe Jovnna eanasaji stivra.
Mánát ja nuorat.
Bargojoavku.
Doaibmabadji.
Ovddasteaddji / - t.
Mánáid ja nuoraid dáiddaguovddáža vuođđudusa ráđđádallangoddi.
Nuoraid Lappi II - stivrenjoavku.
Nuoraid bálvalusat ortnegii – fidnu stivrenjoavku.
Bargojoavku.
Doaibmabadji.
Ovddasteaddji / - t.
FiBLUL stivra.
Gollegiella árvvoštallankomitea.
Giellaáššiid ráđđádallangoddi.
( áššedovdi ).
giellaáššiidčálli.
Bolesa ja čearddalaš servošiid oktasašbargoforum.
giellaáššiidčálli.
SáFá2 – fidnu nuortalašgiela giellajuogus.
SáFá2 – fidnu anárašgiela.
SáFá2 – fidnu stivrenjoavku.
SáFá2 – fidnu davvisámegiela giellajuogus.
Boazodoallu.
Boazodoallu lea sámekultuvrra guovddáš oassi .
Buot sámit eai oaččo ealáhusa boazodoalus , muhto dan servodatlaš ja kultuvrralaš mearkkašupmi lea ainge stuoris .
Boazodoalu jahkásašdáhpáhusaide , geassemiessemearkumiidda ja dálverátkimiidda , oassálastá dábálaččat oppa sohka .
Dat lea áidna árbevirolaš sámi ealáhus , mii okto lea gánnáhahtti .
Boazodoalu boađuin sullii 14 proseantta čoahkkanit stáhta ja EU-doarjagiin .
Máŋggas sápmelaččain barget boazodoalu oktavuođas smávvalágan turisma- dahje gárvvistandoaimma .
Sámiid ruovttuguovlu gullá erenoamáš boazodoalloguvlui , gos bohccuin lea friddja guohtunvuoigatvuohta .
Ruovttuguovllus leat 13 bálgosa ja sulli 1250 boazoeaiggáda , mii lea sullii 27 % oppa Suoma boazoeaiggádiin .
Eallibohccot leat sullii 40 % ( 78 307 ) oppa Suoma eallibohccuin ja vádjit 80 % Sámi eallibohccuin .
Sámiid boazodoallu vuođđuduvvá dálve- ja geasseeanaguohtunortnegii , mii vuođđuduvvá bohccuid biologiijai ja badjeolbmuid kultuvrralaš dábiide .
Bohccot guođohuvvojit sierra geasse- ja dálveeatnamiin , lassin giđđat lea iežas guođohaneana guoddima várás ja čakčat bohccuid ragatguovlu .
Boazodoalus lea vealtameahttun , ahte iešguđetlágan eatnamat leat doarvái .
Sámi boazodoallu ollašuhttojuvvo ng. dálvesiiddain , mat leat muhtun badjebearraša ráhkadan , sohkii vuođđuduvvi guođohanovttadagat .
Siida stivre boazodoalu ollašuhttima iežas návddašaneatnamiin .
Bálgosa eatnamiin guhtot máŋggat siiddat .
Siiddaid návddašaneatnamiid ráját eai biso ovtta sajis , muhto dat sáhttet molsašuvvat guohtundiliid mielde ja eará siiddat sáhttet maiddái ovttastuvvat nuppiideaset .
Bohccot gárddis.
Boazodoalu váikkuhusas lundui lea hállojuvvon hui ollu ja lea čuoččuhuvvon , ahte sámiid ruovttuguovllus livčče liigeguođoheapmi .
Boazu dego earálágan goddešlájat leat gullan sámiid ruovttuguovllus luondui miehtá historjjá .
Ođđasamos dutkanbohtosiid mielde bohccot sáhttet guohtumiin eastit ođđašlájaid boahtima árktalaš guovlluide .
Dálkádaga liegganettiin ođđa šaddo- ja eallišlájat bohtet davás .
Bohccot estet guohtumiin maiddái šieđgaluvvama ja doalahit daŋasšattuid sihke duktejit árktalaš guovllu luonddu .
Dálkediehtaga lágádusa dutkamuša mielde bohccuid intensiiva guohtun hihttuda muohttaga suddama giđđat hihttudemiin seammás dálkádaga liegganeami .
Bohccot merkejuvvojit iežas bealljemearkkain .
Bealljemearka almmuha oamasteaddji ja soga , masa bohcco oamasteaddji gullá .
Sámiid boazodoalus mearkkat addojit sohkamearkavuođádaga mielde .
Juohkehaš sogas lea iežas mearkalinjá .
Mánáid bealljemearkkat leat variašuvnnat vánhemiid , dábálaččat juo jápmán fulkkiid mearkkain .
Dahjege buot mearkalinjjá mearkkat muittuhit nuppiid .
Muhtun ruovttuguovllu bálgosiin bohccuid bibmet dálvit dahje suoinnit atnojuvvojit guođoheamis veahkkin .
Sivvan lassibiebmamii leat leamaš ee. guohtoneatnamiid hádjáluvvan , vuovdečuollamat ja eará gilvaleaddji eanageavahanvuogit , mat leat geahpedan guohtoneatnamiid meari .
Eanáš oassi bohccuin guhtot ainge luondduviđáguohtoneatnamiin .
Geavadagas oppa sámiid ruovttuguovlu lea leamaš ja lea ain bohccuid guohtuneanan .
Vaikko boazodoalus geavahit dán áigge njealjejuvllagiid ja mohtorgielkkáid veahkkin , bohcco , luonddu ja dálkádaga dovdan lea hui dehalaš oassi badjeolbmuid ámmátdáiddus .
Boazodoallu doalaha sámegiela ja ráhkaga lunddolaš sámegiela geavahanbirrasiid .
Sámegielas lea hui dárkkes ja ollu boazodollui ja lundui gullevaš terminologiija .
Ámmátlaččat boazodoalu ollašuhttiid gaskaahki lea jámma loktanan ( dán áigge sulllii 47 jagi ) ja seammás badjeolbmuid olles mearri lea unnumin .
Boazodoalu boahtteáiggi uhkida ealáhusa heittot gánnáhanmuddu , sámiid eretfárren sámiid ruovttuguovllus , dálkkádatnuppástus sihke lassáneaddji spiriidmearri .
Duodji.
Sámi duodji , duodji lea oassi sámiid luonddu ja kultuvrra gaskasaš gaskavuođa ja sámiid eallinvuogi .
Duodji lea sihke dáidda ja ealáhusvuohki .
Duodjeárbi lea vuorrováikkuhus luondduin sihke materiála háhkamis ja dujiid hervemis .
Juohke guovllus lea iežas vuohki duddjot sámi duoji .
Váldoduodjeárbbit Suomas leat nuortalaš- , anáraš- ja davvisápmelaš duojit .
Duodji lea gaskaoapmi , man bokte oahpahuvvo kultuvra , dan árvvut , filosofiija , jurddašanmáilbmi .
Duodjedáidu sirdašuvvá buolvvas nubbái sosiálalaš dahkamusaš .
Dehalaš oassi duodjedáiddus lea sámegielat duodjeterminologiija .
Duodji lea dán áigge sihke atnuávdnasiid ja biktasiid ráhkadeapmi muhto maiddái dáiddaduodji .
Sámi duodji juohkášuvvá ng. dipma ja garra dujiide .
Duoji materiálaid čoaggit luonddus bistevaš vugiin .
Duodji eallá luonddulotnašuvvama mielde ja materiálaid čoaggit ja gieđahallat dihto áigge jagis .
Daid ráhkadeamis ávkkástallat materiálaid buot osiid .
Leaibbi , soagi ja sieđgga geavahit náhki ostemis .
Vettiid atnet erenoamážit anár- ja nuortalašduodjeárbbis atnubiergasiid ráhkadeapmái ja hervemii .
Bohccos geavahit náhkiid , čorvviid , dávttiid ja suonaid .
Šattuid atnet diŋggaid báidnimii ja gámasuinniid čoaggit vai juolggit bissot liekkasin nuvttohiid siste .
Guoli- , lotti- ja smávvafuođđuid náhkiid geavahit smávvadujiid ráhkadeapmái .
Muorradujiid duddjojit reatkáin ja báhkiin .
Lassin geavahit dani , golli ja silbba .
Dujiid herven ja ivnnit govvidit luonddu ja eará jagiáiggiid , erenoamážit ruškki iešguđetlágan ivnnit oidnojit máŋggain sámi dujiin .
Nuortalašsámiid duodjeárbi , veaddeduojit.
Sámegákti lea sámiid álbmotbivttas ja sámiid etnisitehta dovddaldat .
Gávttii atnit dán áigge váldoáššis ávvudanbivttasin , nu heajain go hávdádusainge , muhto maiddái virggálaš čoahkkimiid bivttasin .
Boarrasut sámeálbmogii sámegákti lea seilon ain árgabivttasin .
Gávtti hervemat ja ollisvuohta muitalit gos guovllus sámi olmmoš lea eret , juoba siviilaseađu ja soga .
Sámegákti lea nuppástuvvan áiggiid mielde ja gávtti sáhttá ainge variariseret .
Suomas leat anus vihtta sámegávtti váldomálle : Deanu , Anára , Eanodaga , Vuohcu ja nuortalaččaid gákti .
Sámegávtti ja sáme duoji viidasabbot lea boastut atnán turismmas ja sámi duoji muittuheaddji kopiijaid vuvdet mátkemuitun .
Sámi duojáriid ámmátsearvi , Sámi Duodji , mieđiha mearkka sáme duodjái , mas sáhttá dovdat eakti sáme duoji .
Sámi Duodji ro:a lahttun besset dušše čeahpes duojárat .
Lahtut searvvis leat sullii 300 .
Sámi duodjeárbi erenoamážit anár- ja nuortalašsámiid árbbit leat aitatvuložat .
Guollebivdu.
Guollebivdu lea sámekultuvrra dehalaš oassi erenoamážit Ohcejogas ja Anáris .
Guollebivdu ii leat okto gánnáhahtti ealáhus , muhto guollebivdui laktásit dávjá boazodoallu dahje turismabálvalusat .
Juohkehaš guollebivddu ollašuhtti sámesogas leat árbevirolaš guollesajit , dihto sogaid návddašeamis leat iežas jávrrit , luovttat dahje jogaid oasit .
Buohkat dovdet iežaset ja earáid eatnamiid ja bissot iežaset návddášaneatnamiid alde .
Guliid bivdimii laktasa sápmelaš árvomáilbmi , guovlu ii liigebivdo ja fuolahuvvo das , ahte maiddái čuovvovaš jagiid leat doarvái guoláštamoš .
Guollebivdoárbbis lea dehalaš servodatlaš olli sihke guollebivddu iežas sámegielat terminologiija .
Deanu guollebivdoárbái gullet dán áigge gildojuvvon rastábuođđu , duhastus ja goldin sihke velá ain geavahusas joddo- ja meardebuođđu , fierbmebivdu orru firpmiin , nuohttun , golgadeapmi dahje áhpegolgadan bivdu , ja stággo- ja vuoggabivdu .
Nuortalaškultuvrra iežas erenoamášvuohtan lea Njávdáma Kolttakoskis ollašuhtton geahpilnuohttun .
Sáme guollebivdoárbi lea váras jávkat .
Guollebivdoárbbi uhkida sápmelaččaid eretfárren ruovttuguovllus eret ja guollebivddu heittot gánnáhahttivuohta .
Fárredettiin sámiid ruovttuguovllu olggobeallai sámit manahit lágalaš vuoigatvuoiđaideaset lihkadit ja ávkkástallat luonddu dihto guovlluin manahemiin oktavuođa árbevirolaš soahkaeatnamiidda .
Nuorat eai šat oahpa lunddolaččat sámi guollebivdoárbbi ja guollebivdoárbi , dasa gullevaš diehtu ja terminologiija lea váras jávkat .
Árbevirolaš bivdobiergasat leat báhcimin eret geavahusas maiddái ođđa teknihka geažil .
Eará ealáhusat.
Čoaggin lea ain dehalaš oassi sámiid biepmu ja materiálaid háhkama .
Murjjiid sáhttá čoaggit maiddái vuovdinláhkai .
Sámiin leat iežaset , árbevirolaš sogaid geavahusas leahkki čoagginguovllut , gos čogget luopmániid , joŋaid ja sarridiid .
Eará eatnamiidda ii árbevirolaččat manno .
Bivdu dahjege meahccebivdu lea leamaš guhká eará sámi ealáhusaid oassin .
Meahccebivdu ii leat okto gánnáhahtti ealáhus .
Dán áigge bivdet erenoamážit ealggaid ja rievssahiid .
Sámi bivdokultuvrras gárdot rievssahiid .
Meahcásteddjiin leat anus ng. rievssatgárddit giellabálggisin , gos meahcásteaddjit ráhkadit iežaset návddášaneatnamiidda iežaset rievssat gielaid ráidduid ja gihpuid .
Nuppiid návddášaneatnamiidda ii manno gárdut rievssahiid .
Árbevirolaččat rievssahiid gárdo dan mađe go dárbbašedje eará biepmu lassin ja maidddái vuovdima várás fuolahemiin goittotge das , ahte nálli bisui bisovažžan .
Rievssatnáli molsašuddamat leat váttásmahttán rievssahiid bivdima .
Eanadoallu bođii sámiid ruovttuguvlui 1700-logus ja erenoamážit Ohcejoga ja Anára guvlui oassin guollebivdo- ja bivdokultuvrra .
Suomas leat golbma juoiganárbbi : davvisápmelaš luohti , anáraš livđe ja nuortalaš leu ´dd .
Árbevirolaš juoiggus leamaš álggos sámiid riittaide čadni ja luondduálbmogiidda mihtilmas albmabuktinvuohki heaggamáilmmi ja reálamáilmmi albmaneapmi .
Juigosat leat árgga rutiinnaid ja sosiálalaš diliid oassin .
Boazodoalus juigosiin lea vuodjeluvvon spiret ja ráhkaduvvon gaskavuohta geahččoealli ja olbmo gaskii .
Juigosiin oahpahit nuorat buolvva olbmuid ja fuolkevuogádaga birra , luonddus , báikkiin , boazodoallovugiin ja ealliin .
Juigosiid fáttat šaddet servoša dehalašolbmuin , historjjálaš dáhpáhusain , boazodoalus , luonddubirrasis ja ealliin .
Juigosat albmabuktet sosiálalaš vuogádaga ja kulturlaš jotkkolašvuođa .
Ovdamearkan mánáid juigosat leat variašuvnnat vánhemiid juigosiin , mat leat fas variašuvnnat sin iežaset vánhemiid juigosiin .
Mánáid riegádettiin , juoiggus lea addojuvvon dego gástanama hámis vuos ovttageardásaš nuohttan ( tovdna ) maŋŋelis olmmošjuoiggusin dievasmahttimin .
Dát árbi lea measta jávkan Suoma sámiid siste .
Juigosis eai leat álo sánit ( dajahusat ) , nuohtta ja jienageavahus leat dalle váibmosis .
Oarjjasápmelaš vuohki juoigat lea albmabuktima dáfus gievrrat ja jienageavahus molsašuddá jođáneappot go nuortasápmelaš juoiganvuogis .
Suoma Sámi Grand Prix oassegilvvu vuoiti 2014 , juoigi Petra Magga-Vars.
Sámiid musihkkaárbbis eai olus geavahuvvo instrumeanttat .
Dán áigge juoigama sáhttá dáktet dološ shamánaid geavahan meavrresgáriin .
Dan lassin dovdat 3-5-suorbmaráigge njurgganas , fádnobiipu , mii ráhkaduvvui olbmoborranrási vesás .
Ruoŧasápmelaš Maj-Lis Skaltje lea girjjistis Luondu juoiggaha govvidan juigosa čuovvovaččat ( 2005 ) :.
Juoiggus lea bohcco nuohtta.
Juoiggus lea ožžon šuoŋaid lottiid , jogaid ja biekkaid jienain.
Juoiggus lea oanedan guhkes sevdnjes dálveijaid ,.
lea leamašan skibirin viiddes meahcceguovlluin ,.
lea addán fámu go miella lea šlunddas ja bargu lossat .
Juoiggus lea illu .
Juoiggus seailluha olbmo nuorran .
Juoiggus lea muitinvuohki , oktasašillu ja vuohki čujuhit ráhkisvuođa .
Juoiggus ollá guhkkelii go sánit , lagada ja ovttasta sogaid , ustibaččaid ja olmmošbuolvvaid .
Maiddái dat geat juo lea guođđán dán máilmmi.
Sámiid juoiganárbi leai váras jávkat .
Kristtalašosku doalai juigosa hui guhká bahádábálažžan ja dan leat maiddái váldekultuvra badjelgeahččan .
Suomas juigosa árvu álggii lassánit suopmelaččaid siste sámiid stuorra dáiddára Nils Aslak Valkeapää ( Áillohaš ) dáidaga mielde .
Áillohaš buvttii juigosa servodatlaččat dohkkehahttin ja árvvusatnon dáiddavuohkin ja čujuhii juoiganárbbi soddjilvuođa ja ovdáneami .
Áillohaš buvttii juoiganárbái váikkuhusaid jazzis ja eará musihkkastiillain .
Sámeservoša ja dáiddáriid aktiiva barggu boađusin juoiganárbi lea álgán ealáskit ja juoigama oahpahit maiddái skuvllain .
Kristtalašosku ii jurddaš šat negatiivalaččat juigosis ja juoigan lea maiddái gullon girkuin .
Juoigama gullá geavatlaččat dušše Yle Sápmi prográmmain earet eará muhtun váldegottálaš konsearttaid dahje prográmmavurkemiid .
Juoiganárbi lea goit ainge áitatvuloš .
Bargoeallin , eretfárren sámiid ruovttuguovllus ja gielamolsun leat váikkuhan sámiid siste juigosa gullamii ja geavaheapmái .
Sápmelaš juoigiin lea iežas gáhttoorganisašuvnna , Sámi juoigiid searvi .
Stuorámus juoigandáhpáhus lea jahkásaččat Norgga Guovdageainnus beassážiid áigge lágiduvvon Sámi Grand Prix-gilvu , mas válljejit jagi buoremus juoiganluoiddastemiid .
Modearna sámemusihkka.
Dálásámemusihkka oažžu váikkuhusaid nannosit árbevirolaš juigosis ja albmabuktimin ođđa albmabuktinvugiid ja sámekultuvrra ovdáneami .
1960-logu rájes sámegielat musihkka álggii čuovvut áiggi trenddaid .
Otná beaivve sámegillii rockki , poppi , etno , hevi , dánsamusihka , tekno , mánáidlávlagiid , sálmmaid ja ráp-musihka .
Erenomážit sámegielat ráp-musihkka lea ožžon fuopmášumi maiddái álbmotlaš dásis .
Girjjálašvuohta.
Sámegielat girjjálašárbi lea nuorra .
Máidnasiid muitaleapmi ja njálmmálaš muitalanárbi lea leamaš dehalaš sámekultuvrra oassi ja dieđusirdima buolvvas nubbái ja ráhkadan vuođu sámegielat girjjálašvuođa šaddamii .
Vuosttas sámegielat prentosat ledje Ruoŧas jagi 1619 deaddiluvvon guokte kristtalaš girjji .
Vuosttas davvisámegielat čáppagirjjálašvuođa bargu lei ruoŧasápmelaš Johan Turi čállán ja govuhan girji jagis 1910 Muitalus sámiid birra , mii lea muitalus badjesámiid eallimis .
Turi hálidii iežas sániid mielde muitalit eiseválddiide makkár leat sámiid eallin ja dilit , vai eiseválddit boađášedje dain diehtit .
Turi govvida girjjistis erenoamáš dárkilit sámiid eallima , historjjá ja sámiid álbmotárbbi .
Maiddái girječálli , dáiddár ja badjealmmái , Ruoŧa Jelleváris eret Nils Nilsson Skum govvidii sámiid luonddubirrasa ja boazodoalu .
Muitaluvvui , ahte son árvvoštalai iežas girjji hátti das govviduvvon boazologu vuođul .
Beakkánin Skum šattai , eandalii girjjiinnis Same sita - samebyn ( 1938 ) .
Suoma sámeguovllus vuosttas mearkkašahtti sámegielat čáppagirjjálašvuođa girji lei vuovdaguoikkalaš oahpaheaddji Hans-Aslak Guttorma čoakkáldatgirji Koccam spalli ( Herännyt tuulispää 1941 ) .
Čoakkáldagastis Guttorm ovddidii maiddái davvisámegiela čálalaš giela .
Sámegiela girjegiela ovdánettiin ja sámeservoša kultuvrralaš moriheami mielde sámegirjjálašvuohta álggii ovdánit 1970-logu álggu rájes .
Girjjálašvuođas bođii vuohki govvidit servodaga dohkketmeahttun diliid ja láttiiduhttinproseassa váikkuhusaid sámiide .
Kirsti Paltto vuosttasromána Guhtoset dearvan min bohccot ( Voijaa minun poroni ) lei Finlandia-evttohassan jagi 1986 .
Nils-Aslak Valkeapää diktaepos Beaivi , áhčážan , 1988 ( Aurinko , isäni ) vuittii Davviriikkaid ráđi girjjálašvuođabálkkášumi jagi 1991 .
Suomas ii doaimma sámegielat girjjálašvuođa goasttideaddji goasttádus .
Norggas doaibmi Davvi Girji goasttida maiddái Suoma sámiid dahkan girjjiid .
Girjjálašvuođa ovdáneami váttásmahttet sm á vva márkanat erenoamžit anáraš- ja nuortalašgielat čáppagirjjálašvuođas .
Dán áigge čáppagirjjálašvuohta jorgaluvvo váldogiela ja sámegiela gaskkas .
Govvadáidda.
Vuosttas sápmelaš govvadáiddárat ledje girječálli Juhan Turi sihke norggasápmelaš John Savio .
1900-logu álggus eallán Savio bođii dovddusin muorrasárgosiiguin , mat ovdanbuktet árbevirolaš sápmelaš fáttaid .
Sápmelaš govvadáidaga golleáigodaga álggahii Nils Aslak Valkeapää sáme álbmoga mytologiijain ja luondogaskavuođas muitaleaddji dávvaliin .
Govvadáidda váldá inspirašuvnnaidis dán áiggege nu báktetevnnegiin , shamanismmas , luonddus go duodjeárbbisge .
Dán áigge govvadáidagis govvidit ain eanet sámiid vásihan servodatlaš dohkketmeahttun diliid ja láttiiduhttinpolitihka váikkuhusaid sámeservošii .
Erenoamážit Anáris ássi Merja Aletta Ranttila lea beakkán shamanismma ja mytologiija málagovain gieđahalli .
Árbevirolaččat dáidda lea sárgojuvvon bohcconáhkiide , dán áigge dáidaga dahket hui máŋggaide materiálaide ja máŋggain eará materiálain .
Dáiddár Outi Pieski dáiddabargu Sámekulturguovddáš Sajosis.
Dánsa.
Sáme dánsaárbbis lea seilon dušše nuortalaččaid katrilla , mii lea ožžon váikkuhusaid ruošša dánsaárbbis .
Katrilli oahpahit Anára skuvllain ja Čeavetjávrris ja Njellimis leat iežas katrillajoavkkut .
Lea navdimis ahte sámiin leamašan shamanistalaš dološoskui ja bivdui gullevaš dánsaárbi , muhto das eai leat báhcán válddekeahttá dieđut sápmelaš álbmotárbái ii ge girjjálašvuhtii .
Filbma ja dokumeanta.
Filbmadáidagis ja dokumeanttain lea boahtán vuohki muitalit sámekultuvrras ja dan árbbis sihke govat váldekulruvraid doaimmaid váikkuhusain sámekultuvrii ja oktonas sámesogaide .
Servodatlaš ovdanbuktin lea nana oassi sámi filbma - ja dokumeantadáidaga .
Sápmelaš filmma áigi álggii jagi 1987 , go Nils Gaup bagadalai filmma Ofelaš ( Tiennäyttäjä ) .
Filbma lei Oscar-evttohassan .
Sámefilmma ” ođđa bárru ” 2000-logu álggus lea buktán oidnosii ođđa bagadallibuolvva .
Čalmmustahttima lea jođálmahttán filbmasuorggi lassánan oahpahus davvin .
Jahkásaččat ođđajagemánus Anáris lágiduvvo eamiálbmogiid filbmafestivála Skábmagovat ( ” Kaamoksen kuvia ” ) lea sámefilmma guovddáš forum .
Prográmmas lei álggos vuoiŋŋalaš prográmma sihke áigeguovdilis ođđasat .
Dán áigge sámerádio , Yle Sápmi , lea ain dehalamos sámegielat diehtojuohkingaskaoapmi Suoma sámiide .
Yle Sápmi sádde prográmma davvisámegillii , anáraš- ja nuortalašgillii .
Yle Sápmi lea maid dehalaš čálalaš media , daningo dehalamos ođđasat leat čállon Yle Sápmi ruoktosiidduide .
Yle Sápmi lea measta áidna media , gos sáhttá gullat sámiid juoiganárbbi ja ođđa sámemusihka .
Yle Sápmi oažžui sámedikki sámi giellaráđi mieđihan gielladahku – bálkkášumi jagi 2013 .
Oktasašrádio galgá buvttadit lága mielde oassin servodaga bálvalandoaimma bálvalusaid sámegillii .
davviriikkaid oktasaš sámegielat tv-ođđasat , Ođđasat , álge jagi 2002 álggus .
Dat buvttaduvvojit ovttasbarggus Suoma Yle Sámi Rádioin , Norgga NRK Sámi Radioin ja Ruoŧa SVT Sápmiin .
Čakčat 2013 Oktasašrádio álggahii iežas sámegielat tv-ođđasiid sáddema váldegotti fierpmis .
Yle Sápmi buvttada Suoma áidna sámegielat mánáidprográmma , Unna Junná .
Sápmelaš lei Suoma vuosttas sámegielat áigečála .
Dat almmustuvai davvisámegillii jagiid 1935–2002 .
Dán áigge áidna sámegielat aviisa lea Norggas almmustuvvi Avvir , mii almmustuvvá guovtti geardde vahkus .
Anárašgielat searvi ( Anarâškielâ Servi ) lea almmustahttán Anarâš-lastta jagis 1987 .
Jagi 2011 addojuvvon ásahus aviissaid doarjagis dagai vejolažžan vuosttas geardde servodaga doarjaga mieđiheapmái sámegielat aviisamateriála buvttadeami várás .
Doarjja lea mieđihuvvon ásahusa fápmui boahtima maŋŋá Lapin Kansai , mii buvttada sámegielat ođđasiid sihke deaddiluvvon aviisii ja fierbmái .
Kulturduovdda.
Luonddu máŋggahápmásašvuohta lea sámiid ruovttuguovllus rikkis , muhto dat dego subárktalaš luondu , lea maiddái herket vaháguvvi .
Davvin duovdaga govvidit viiddes duottarbadjosat ja máddeleabbos viiddes čázádagat ja vuovddit .
Guovllu ráđđejeaddji luonddutiippat leat duottarjalgadas ja – maras sihke jeakkit .
Mátta guovllus šaddet maiddái guolbbavuovddit ja boares álgovuovddit .
Ruovttuguovllus gávdnojit buot Suoma stuorrabeađut , ođđasamosin alvvas .
Guovllus bessejit máŋggat áitatvuloš ja maiddái dábálaš loddešlájat .
Ruovttuguovllu máŋggabealat šattolašvuohta ja organismmat leat fállan sámiide resursavuođu kultuvrra ja ealáhusaid várás .
Sámekultuvrra johtti eallinvuohki ii leat guođđán duovdagii olus bissovaš dološmuittuid .
Duovdagii leat báhcán máddariid goahtegiettit , máđit , áiddit ja rusttegat .
Sámi lundui gullevaš kulturárbi ealláge máidnasiin , juigosiin ja báikenamain .
Sámiid ruovttuguovllus leat hui rikkis sámegielat báikenamat .
Báikenamat muitalit ee. eatnamiid geavahusas , historjjás , oskkus , dáhpáhusain ja ealáhusain .
Biras.
Sámiid ruovttuguovllu eana - ja čáhceguovlluid viidodat lea oktiibuot badjel golbma miljon hektára .
Dat lea sullii logátoassi oppa Suoma viidodagas .
Sámiid ruovttuguovllus 91 % lea stáhta hálddus ja sullii 80 % lea eará láhkai suodjaluvvon .
Sámiid ruovttuguovllus stáhta hálddašan eatnamiin ollašuhtto vuovdedoallu lagamustá Lappi bálgosa ja Anára gieldda eatnamiin .
Meahciráđđehus , bálgosat ja luondduorganisašuvnnat leat soahpan máinnašuvvon eatnamiin dehalaš boazodoalloguovlluid ja luondočuozáhagaid ráfoheamis 20 jahkái .
Soahpamuš dahkkui jagi 2010 .
Vuovdedoalloeatnamiin , mat leat stáhta hálddus guoskaduvvojit PEFC-vuovdesertifiserenkritearat .
Sámiid ruovttuguovllus leat iežas kritearat , mii lea sohppojuvvon ovttasbarggus Meahciráđđehusain , nuortalaččaid giličoahkkimiin ja sámedikkiin .
Sámiid ruovttuguovllu bálgosat leat dohkkehan kritearaid .
Gárta : sámiid ruovttuguovllu eanageavaheapmi Meahciráđđehusa hálddašan eana-guovlluin.
Bohccuin lea friddja guohtunvuoigatvuohta sámiid ruovttuguovllus maiddái luonddusuodjalanguovlluin ja priváhta eana-guovlluin .
Gárttas govvidat dehalamos eanageavahanvugiid stáhta hálddašan eana - ja čáhceguovlluin .
Suodjevuovdeguovlu lea láhkaásahusain mearriduvvon guovlu , gos vuovddi galgá dikšut ja geavahit nu , ahte dat ii dagat vuovderájá sirdašuvvama vuollelii .
Suodjevuovdeguvlui gullet Eanodaga ja Ohcejoga gielddaid guovllut sihke guovllut Anára gielddas .
Sámekulturguovddáš.
Sámemusihkkaguovddáš.
Sámegielat giellalávgun skuvllas.
Sámegielat giellalávgun skuvllas.
Sámeoahpahusa bargiid skuvlejupmi sámi giellalávguma birra álgá guovvamánus 2015.
Sámediggi ja Oulu universitehta Giellagas-instituhtta álggahit sámi oahpahusa bargiide oaivvilduvvon guđa oahppočuoggá skuvlenprošeavtta .
Skuvlejupmi álgá Sámi kultur-guovddážis Sajosis Anáris guovvamánus 2015 .
Skuvlejumi váldotemán lea giellalávgunmetoda heiveheapmi sámeoahpahussii Skuvlejupmi lea vuosttažettiin fikkahuvvon vuođđooahpahusa sámegiela ja sámegiel luohkáid oahpaheddjiide , muhto skuvlejupmái besset maid sámi smávvamánáid bajásgeassima bargit , logahaga sámegiela oahpaheaddjit ja sámi fidnooahpahusa oahpaheaddjit .
Sámedikki skuvlen- ja oahppomate-riáladoaimmahat koordinere skuvlejumi ja hálddaša stáhtadoarjaga .
Ovttasbargoásahussan oahpahusas leat maid Vaasa universitehta giellalávguma ja máŋggagielalašvuođa guovddáš ja Sámi al-laskuvla .
Oahpahusdoaimma bargiidskuvlejupmi ordnejuvvo njealje geardde guovtte beaivve kontáktaoahpahussan Anáris Sámi kulturguovddážis Sajosis .
Vuosttas čoahkkaneapmi lea guovvamánus 2015 , nubbi giđđat 2015 ja goalmmát ja njealját deaivvadeapmi čakčat 2015 .
Skuvlenbeaivvit sisdollet teoriijalogaldagaid ja bagadallon bargobádjebarggildanbeivviid .
Bar-gobádjebeivviid áigge buvttaduvvo girjjálaš materiála , man vuođul almmuhuvvo prošeavtta loahp-pabuvttan sámeoahpahusa idea- ja bagadallangirji .
Bagadallangirji almmuhuvvo sáme- ja suomagillii .
Skuvlejupmi mii gieđahallá sámi giellalávguma oahpahusas , doarju sihke eatnigiel ja eará oahppiidge go eatnigielagiidda addojuvvon sámegielat oahpahusa .
Giellalávgunoahpahusa figgamuššan lea nan-net gielalaččat iešguđet dási oahppiid sámegiela ja nannet aktiivvalaš ja birgehalli guovttegielalaš-vuođa .
Sámeoahpahus pedagogalaš gárggiidahttin mearkkaša ee. oahpaheddjiid fidnodáidduid buorideami nu ahte sii máhttet buorebut go ovdal váldit oahpahusas vuhtii gielalaččat ja kultuvrra-laččat heterogenalaš oahppiid joavkku .
Juohke oahppi galggašii oažžut skuvllas buriid vejolaš-vuođaid buoridit iežaset sámegiela máhtu ja bajásšaddat iežaset kultuvrii .
Skuvlejumi figgamuššan lea addit oahpaheddjiide vejolašvuođa sámegiela ealáskahttimii skuvlen-barggus , fállat sidjiide barggildanarena ja gaskaomiid ovddidit giellalávgunoahpahusa geavatlaš skuvlabarggus .
Nubbin dehalaš figgamuššan lea ráhkkanit váldit vuostá ovda- ja vuođđooahpahusa ođđa oahppoplánaid sámeoahpahusas .
Skuvlejumi ulbmilin lea oččodit čavgadabbo dieđuidlonohallangeavadiid ja lasihit oahpahusbargiid dieđu daid sámeoahpahusa vejolašvuođaid geavadis maid láhka addá .
Guhkes gaskkaid dihte sámeoahpahusa ja smávvamánáid bajásgeassima bargiid deaivvademiid lea leamaš váttis ordnet gielddarájiid rastá .
Dán oahpahusdoaimma bargiid skuvlenprošeavtta olis lea vejolašvuohta buhtadit oasseváldiid mátkegoluid dađe mielde go mearreruhta luoitá .
Sámeoahpahusa bargiidskuvlejupmái sáhttá almmuhit iežas vuossárgga 24.11.2014 rádjai juogo šleađgapoastta bokte dahje riŋget : Irmeli Moilanen ( irmeli .
moilanen ( at ) sámediggi .
fi / 050-5691255 ) .
Almmuheapmi lea čadnevaš .
Skuvlejumi ruhtada Oahpahusráđđehus .
Oahppogurssat , daid sisdoalut ja vuosttas deaivvadeami prográmma lea oaidnimis Sámedikki ja Giellagas-instituhta neahttasiidduin : www.sámediggi.fi ja www.oulu.fi/giellagasinstituutti /.
Skuvlenplána.
SÁMEDIGGI Má. skuvlenčálli Irmeli Moilanen ( 30.11.2014 rádjai ) irmeli .
fi tel. + 358 ( 0 ) 10 839 3163.
Olggosaddimat.
Oahppamateriálat.
Dieđihančállosat.
Raporttat.
Sámedikki skuvlenraporta nr 1.
xxx.
xxx.
Sámedikki skuvlenraporta nr 1.
Sámeoahpahus ruovttuguovllu olggobealde.
čielggada sámegiela ja sámegielat oahpahusa ollašuvvama ja eavttuid sámiid ruovttuguovllu olggobealde .
Raporta kárte fámus leahkki oahpahusa guoski njuolggadusaid ja mearrádusaid .
Dasa lassin raporttas dahkkojuvvojit evttohusat oahpahusdiliid ovddideamis .
Bargojoavku / Työryhmä :.
Sámi giellalága ollašuvvan jagiin 2004-2006.
Eanadagaid dovdan.
Eananoamastusrivttiid guoski.
Dálkádatnuppástusa.
Sámeoahpahus.
Sámiid parlameanta.
Olggosaddimat.
Oahppamateriálat.
Dieđihančállosat.
Raporttat.
Sámegielat oahppamateriálat.
Sámediggi buvttada ja ruhtada sámegielat oahppamateriálaid ovdaoahpahusa , vuođđooahpahusa , logahagaid , ámmát- ja rávesolbmuidskuvlema dárbbuide .
Sámediggi lea ráhkadan jahkásaččat dárkkistuvvon guhkitáigge plána , man mielde materiálat buvttaduvvojit .
Lassidieđuid addá Sámedikki skuvlen- ja oahppamateriáladoaimmahat Anáris . Doaimmahaga čujuhus Sajos , 99870 Anár.
Anárašgielat oahppamateriálat.
Nuortalašgielat oahppamateriálat.
Davvisámegielat oahppamateriálat.
Oahppamateriálat interneahtas.
Oahpaheaddji materiálat.
Davvisámegielat oahppamateriálat.
Anárašgielat oahppamateriálat.
Ruovttudoallu.
Duodji.
Anárašgiella , luondu ja biras.
Anárašgiella , biologia ja eatnandiehtu.
Nuortalašgiella.
Oahppamateriálat interneahtas.
Olggosaddimat.
Oahppamateriálat.
Dieđihančállosat.
Raporttat.
Sámedikki dieđihančállosat.
Sámedikki buvttadan dieđihanmateriála .
Dieđihančállosiid sáhttá diŋgot Sámedikki Anára doaibmabáikkis .
Sámediggi.
Sámekulturguovddáš.
Sámit Suomas.
Bargojoavkoovddastus.
xxx.
Sámediggi – sámiid riikkabeaivvit.
Sámediggi lea jagi 1996 álggus iežas lágain vuođđuduvvon sámiid iešráđđenorgána .
Sámediggi vuođđuduvvui jagi 1995 ođasmahtton vuođđolága vuođul .
Sámedikki ovdal jagiid 1973 - 1995 doaimmai sámi parlameanta , mii lei vuođđuduvvon das addon stáhtaráđi ásahusain .
Sámediggi doaibmá vuoigatvuođaministeriija hálddahussuorggis muhto lea iešráđálaš stáhta eiseválddiin .
Sámedikki doaibma ruhtaduvvo stáhta bušeahttaruhtademiin .
Sámedikki váldodoaimmaide lea várrejuvvon stáhta bušeahtas s. 1,6 miljon euro .
Lassin sámedikki bokte mieđihuvvo ruhtadeapmi sámekultuvrii ja servviide , sámegielat árramánnavuođa bajásgeassin - ja sosiála- ja dearvvasvuohtabálvalusaid várás ja sámegielat oahppamateriálabuvttadeami várás .
Sámedikkis lea maiddái sierraprojeavttat , maidda boahtá ruhtadeapmi stáhta ja Eurohpa Uniovnna váriin .
Sámedikki dehalamos bargu lea ollašuhttit vuođđolágas dasa ásahuvvon doaimmaid dahjege ollašuhttit sáme kulturiešhálddahusa sihke dorvvastit sámi eamiálbmotkultuvrra seailuma ja ovdáneami .
Sámi kulturiešráđđen guoská sámiid ruovttuguovllu , mas lea mearriduvvon sámediggelága njealjátparagráfas ( 4 § ) .
Guvlui gullet Eanodaga , Anára ja Ohcejoga gielddaid guovllut sihke Lappi bálgosa guovlu Soađegili gielddas dahjege geavadagas Vuohčču .
Kárta : Sámiid ruovttuguovlu.
Barggut ja doaimmat.
Sámediggi cealká sámiid virggálaš oaivila .
Sámedikki bargun lea sámediggelága § 6 mielde ovddastit sámiid bargguide gullevaš áššiin nu álbmotlaččat go riikkaidgaskasaččatge .
Geavadis stuorra oassi sámedikki riikkaidgaskasaš ovddastusain bargo golmma riikka sámedikkiid ja Ruošša sámeservviid , sámi parlamentáralaš ráđi ( SPR ) doaimma bokte .
Sámediggi geavaha iehčanas mearridanválddi .
Sámediggi sáhttá addit evttohusaid , álgagiid ja cealkámušaid eiseválddiide ( lága § 5 ) .
Sámediggi addá jahkásaččat 60-200 iešđudetlágan álgaga ja cealkámuša sierra beliide .
Lassin sámediggi nammada ovddasteddjiid máŋgga eará bargojoavkkuide .
Nubbi guovddáš doaibmanvuohki lea eiseválddiiguin ráđđádallan .
Sámediggelága § 9 mielde eiseválddit galget ráđđádallat sámedikkiin buot viidásut váikkuheaddji ja mearkkašahtti doaibmabijuin , mat sáhttet dalán ja erenoamáš vugiin váikkuhit sámiid dillái eamiálbmogin .
Ráđđádallanulbmil guoská ee. sámiid guoski láhkaaddima ovddideami , sámegiela ja oahpahusa guoskavaš áššiid sihke eanageavaheami ja ruvkelága mieldásaš lobiid mieđiheami sámiid ruovttuguovllus .
Álbmotlaš láhkaásaheami lassin sámedikki doaimmaid stivre sámedikki čoahkkima dohkkehan bargoortnet , mas mearriduvvo ee. virggiin , iešguđet orgánain ja daid doaimmain sihke hálddahusmeannudeamis sámedikkis .
Válgabaji álggus sámedikki čoahkkin dohkkeha doaibmaplána oppa válgabadjái .
Doaibmaplánas bidjet ulbmiliid sámedikki doaimmaide .
Dárkilut jahkásaš ulbmiliid ásahit jagi bušeahtas .
Sámedikki bargoveahkapolitihka stivrejit bargoveahkapolitihkalaš áššegirjjiiguin , maidda gullet bargoveahkapolitihkalaš programma sihke dásseárvo- ja ovttaveardásašvuođaplánat .
Sámedikki váldodoaibmabáiki lea Anáris sámekulturguovddáš Sajosis .
Sámedikkis leat lassin siidodoaibmabáikkit Eanodagas ja Ohcejogas .
Govva : Sámedikki organisašuvdna.
Sámedikki 21 lahtu ja njealje várrelahtu válljejuvvojit sámiid siste juohke njealját jagi dollojuvvon válggain .
Juohke sámiid ruovttuguovllu gielddas galgá válljet unnimustá golbma ovddasteaddji sámediggái .
Evttohasa sámediggái sáhttá ásahit golmma sápmelačča vuođđudan válljenovttastupmi .
Maŋimuš válggat doaimmahuvvojedje jagi 2011 čakčat .
Govva : Sámedikki čoahkkin.
Sámediggelága ođastus.
Sámedikki birra addon lága leat aiddo ođasmahttimin .
Ođastusa válmmaštallan bargojoavku luohpadii ovttamielalaš evttohusa jagi 2013 loahpas .
Árvalusas evttohit nuppástuhttima várás sápmelašmeroštallama , sámedikki doaimmaid , sámedikki ovddasteddjiid meari lasiheami , evttohuvvo mearrideami várás oktasašdoaibmageatnegasvuođas dálá ráđđadallanulbmila sadjái sihke ođasmahttima várás sámedikki válgavuogádaga .
Lága leat ulbmil boahtit fápmui válgavuogádaga ja sápmelašmeroštallama guoskavaš paragráfaid oasil jagi 2015 ja muđuid jagi 2016 álggus go ođđa sámediggi lea álggahan barggu .
Sámedikki čoahkkin dohkkehii čoahkkimisttis 18.12.2013 cealkámuša bargojoavkku evttohusas .
Evttohusa guottihedje earet muhtun nuppástusevttohusaid .
Sámiid eará álbmotválljen orgánat.
Sámedikki lassin nuortalaččain lea iežas , sierra oktasašbargoorgána , Nuortalaččaid giličoahkkin nuortalaš guovllus .
Nuortalaš guvlui gullet oasit Anára gielddas .
Nuortalašláhka spiehkkasa sámediggelágas leamen eana - ja meahccedoalloministeriija vuolde .
Nuortlašlágas mearriduvvo ee. nuortalaččaid ealáhussii guoski vuoigatvuođain .
Norgga sámiid álbmotválljen orgána , sámediggi vuođđuduvvui jagi 1987 ( láhka 1987:56 ) ja dat álggahii doaimmas jagi 1989 .
Norga lea ratifiseren ILO 169-soahpamuša eamiálbmogiid vuoigatvuođain .
Norgga vuođđoláhka dovddasta sápmelaččaid eamiálbmogin .
Ruoŧa sámiid álbmotválljen orgána , sámediggi vuođđuduvvui jagi 1992 ( láhka 1992:1433 ) ja dat álggahii doaimmas jagi 1993 álggus .
Ruoŧa sámediggi lea sihke iešráđđenorgána ja stáhta virgedoaimmahat .
Ruoŧa sámediggi lea Ruoŧa eanadoalloministeriija hálddahussuorggis .
Ruoŧa vuođđoláhka dovddasta sámiid álbmogin .
Ruošša sámiid ovddastit guokte Ruošša sámesearvvi .
Ruošša sámit leat vuođđudan iežaset álbmotválljen orgána , sámedikki , muhto Ruošša láhkaásaheapmi iige hálddahus dovddas dan sajádaga .
Bargojoavkoovddastus.
Sámedikki čoahkkin.
Sámedikki čoahkkin ovddasta Sámedikki bajimuš mearridanválddi .
Dat čoahkkana 4-5 geardde jagis .
Sámedikki čoahkkin mearrida váldooasis sámedikki addin cealkámušain , evttohusain ja eará oaiviliin .
Stáhtaráđđi mearrida sámedikki lahttun ( 21 ) ja várrelahttun ( 4 ) sámediggeválggain eanemus jienaid ožžon olbmo , goittotge nu , ahte juohke sámi ruovttuguovllu gielddas ( Eanodat , Anár , Soađegilli ja Ohcejohka ) bohtet uhcimustá golbma lahtu ja guđege gielddas okta várrelahttu .
Lahtut :.
Näkkäläjärvi Klemetti , ságajođiheaddji.
Várrelahtut :.
Bargojoavkoovddastus.
Lávdegottit.
Sámedikki čoahkkin vállje válgabadjái njeallje lávdegotti , sámi giellaráđi ja maiddái válgalávdegotti , man doaibmabadji lea eará lávdegottiid oanehut .
Lávdegottit doibmet stivrra vuollásažžan ja válmmaštallet iežaset doaibmasuorgái gullevaš áššiid ja barget mearrádusaid iežaset suorgái gullevaš váriid juohkimis ja geavaheamis .
Lávdegottiid ságajođiheaddjit ja várreságajođiheaddjit galget leat sámedikki fásta lahtut .
Sin lassin juohke lávdegoddái gullet vihtta eará lahtu ja juohkehažžii persovnnalaš várrelahttu .
Lávdegottit galget ovddastit nu bures go vejolaš Suoma sápmelaččaid gielalaš ja guovlluid guoskevaš joavkkuid ja maiddái buori áššedovdamuša doaibmasuorggis .
Lávdegottiid bargguin lea mearriduvvon sámedikki bargoortnegis .
Lávdegottit dikšot iežaset doaibmasuorgái gullevaš dieđiheamis .
Ealáhus- ja vuoigatvuohtalávdegoddi.
Sámedikki skuvlen- ja oahppamateriálalávdegoddi.
Kulturlávdegoddi.
Sámi giellaráđđi.
Sámedikki sosiála- ja dearvvasvuohtalávdegoddi.
Nuoraidráđđi.
Válgalávdegoddi.
Bargojoavkoovddastus.
Sámedikki čállingoddi.
Sámedikki čállingoddái gullet golbma doaimmahaga.
1 .
Almmolaš doaimmahat dikšu ekonomiija- , bargoveahka- ja eará almmolašhálddahussii gullevaš áššiid .
2 .
Sámegiela doaimmahat ollašuhttá sámi giellalágas ( láhka 1086/2003 , ásahus 108/2004 ) dárkkuhuvvon bargguid .
Dat fuolaha lágas dárkkuhuvvon jorgalusaid doaimmaheamis sierra virgeoapmahaččaide ja lágádusaide , veahkeha virgeoapmahaččaid ja lágádusaid sámegielat tulkkaid skáhppomis ja maiddái sámi giellalágas dárkkuhuvvon eará bargguin sihke čuovvu sámi giellalágas ásahuvvon ulbmiliid ollašuvvama ja bargá dárbbu mielde álgagiid sámegiela geavaheami ovddideapmin .
3 .
Skuvlen- ja oahppamateriáladoaimmahat válmmaštallá ja ollašuhttá lávdegotti gieđahallan áššiid .
Dat vástida sámegielat oahppamateriála plánemis , válmmašteamis ja juohkimis , sámenuoraid dáiddadáhpáhusa ordnemiin , almmustahttá sámeoahpahusa statistihkaid ja doallá oktavuođa sámeoahpahusa lágideaddji gielddaide ja skuvllaide ja maiddái oahpahusa hálddahussii .
Doaimmahat válmmaštallá ja ollašuhttá maiddái sámi skuvlenáššiid ovttasbargoorgána čoahkkimiid áššiid ja oassálastá sámi oahpahushálddahusa davviriikkalaš ovttasbargui .
Doaibmabáikkit.
Sámedikki čállingotti váldodoaibmabáiki lea Anáris .
Sámedikkis leat siidodoaibmabáikkit maiddái Eanodaga , Ohcejoga ja Soađegili kirkosiiddain .
Guovddášdoaimmahat.
Sámegiela doaimmahat.
Skuvlen- ja oahppamateriáladoaimmahat.
Bargojoavkoovddastus.
Sámi parlamentáralaš ráđđi.
Sámi parlamentáralaš ráđđi.
Sámi parlamentáralaš ráđđi ( SPR ) lea Suoma , Norgga ja Ruoŧa sámedikkiid gaskasaš parlamentáralaš ovttasbargoorgána .
Ruošša sámeorganisašuvnnat oassálastet ovttasbargui dárkojeaddjin SPR:s .
Murmánskka guovllu sámiparlameanta lea ohcan bissovaš lahttovuođa SPR:s .
SPR vuođđuduvvui njukčamánu 2. beaivve jagis 2000 .
Ruoŧa Sámediggi searvvai SPR:i cuoŋománus 2002 .
Norgga , Ruoŧa ja Suoma sámediggi jođihit SPR 16 mánotbaji áigodagain .
Čállingoddin doaibmá dat sámediggi , geas jođihanvástu ain lea .
SPR:a doaimma stivrejit jagi 1997 sohppojun ovttasbargosoahpamuš ja jagi 2003 dohkkehuvvon bargoortnet .
Ságajođihanvuorru lea dál Ruoŧa sámedikkis .
Jagi 2015 ságajođihanvuorus lea Suoma sámediggi .
SPR logo.
Suoma sámedikki ovddasteaddjit SPR:s.
Sámedikki čoahkkin vállje ovddasteddjiid sámi parlamentáralaš ráđđái válgabadjái .
SPR ovttasbargosoahpamuša mielde sámedikki politihkalaš njunnošat galget gullat SPR:i .
Doaibmabajis 2012-2015 ovddasteaddjin leat :.
Klemetti Näkkäläjärvi ( várrelahttun Ulla Magga ).
xxx.
xxx.
xxx.
Rauni Äärelä ( várrelahttun Petra Magga-Vars ).
Nihkolas Valkeapää ( várrelahttun Veikko Porsanger ).
Sámi parlamentáralaš ráđi stivrras Suoma sámedikki ovddastit Klemetti Näkkäläjärvi ja Tiina Sanila-Aikio .
SPR:a ovttasbargosoahpamuša mielde sámedikki polithkalaš njunnosat galget oassálastit lahttun SPR:a stivrra doaimmaide .
Doaimmat.
SPR:a doaimmaid stivre jahkásaččat dievasčoahkkin , mii ordnejuvvo unnimustá oktii jagis .
Čoahkkin dohkkeha SPR doaibmaplána , mii ráhkaduvvo guovtti jahkái hávil .
SPR doalai ovddit geardde čoahkkimis Ubmis čakčat 2013 .
SPR lea vuođđudan iežas oktavuhtii nuoraidlávdegotti , masa bohtet ovddasteaddjit guđege riikka sámedikki nuoraidráđiin / - lávdegottiin .
Nuoraidlávdegoddi čoahkkana SPR dievasčoahkkima oktavuođas .
Suoma sámedikki ovddasteaddjin lávdegottis leat nuoraidráđi ságajođiheaddji Nilla Rahko ja lahttu Anne-Máret Labba .
SPR lea vuođđudan maiddái beahtoáššiid lávdegotti .
Lávdegottis Suoma sámedikki ovddasta II várreságajođiheaddji Heikki Paltto.
SPR doaibmaplána lágida SPR stivra , mii čoahkkana sullii 4 geardde jagis .
SPR doaibman lea ovddidit sámedikki gaskasaš ovttasbarggu sihke gieđahallat áššiid , mat gusket dahje sáhttet guoskat sámiid máŋgga riikkas dahje sámiid álbmogin .
SPR ovddasta Suoma , Ruođa ja Norgga sámiid davviriikkain ja riikkaidgaskasaš oktavuođain .
SPR váldoulbmilat leat davviriikkalaš sámesoahpamuša dohkkeheapmi , SPR doaimma ovddideapmi ja sámiid vuoigatvuođalassajádaga buorideapmi .
SPR lea mearridan , ahte sámit ráhkadit oktasaš oaivila SPR:s davviriikkalaš sámesoahpamuša joatkkaráđđádallamiin .
Ulbmilin lea ovddidit SPR doaimmaid davviriikkalaš sámesoahpamuša geatnegasvuođaid ektui sihke buoridit Ruošša sámiid vejolašvuođa oassálastit ovttasbargui .
Sámeparlamentarihkkáriid konfereansa.
Sámeparlamentarihkkáriid vuosttas konfereansa lágiduvvui Johkamohkis 24.2.2005 .
Konferensii oassálaste Norgga , Ruoŧa ja Suoma sámedikkiid sihke Ruošša sámiid ovddasteaddjit .
Ovdal konfereanssa guđege riikka sámedikkit dolle iežaset dievasčoahkkima Johkamohkis .
Sámeparlamentarihkkáriid konfereansa lei historjjálaš dáhpáhus .
Konfereansa dohkkehii Johkamohki julggáštusa , man mielde oktasaš konfereansa lei historjjálaš mearka sámepolitihkalaš barggus .
Konfereansa muittuhii das , ahte sámit leat okta álbmot , man oktilašvuođa riikkaid ráját eai oaččo rihkkut .
Julggáštus deattuha earet eará sámiid iešmearridanvuoigatvuođa ja barggu davviriikkalaš sámesoahpamuša áigái oažžuma dihtii .
Johkamohkis mearriduvvui , ahte sámeparlamentarihkkáriid oktasaš konfereansa ordnejuvvo golmma jagi gaskkaid .
Nubbi sámeparlamentarihkkáriid konfereansa lágiduvvui Roavvenjárggas 28.10.2008 .
Goalmmát sámeparlamentarihkkáriid konfereansa ordnejuvvui Girkonjárggas 10.11.2011 .
Konferenssa julggáštusas gieđahallet sámiid ovttasbarggu ovddideami , sámiid iešmearridanvuoigatvuođa ollašuvvama sihke ávžžuhit stáhta ratifiseret ILO-169 soahpamuša eamiálbmogiid vuoigatvuođain .
Konfereanssa mielde meroštallama das , geaid atnit sápmelažžan , galgá vuođđuduvvat sámiid iežaset ja oktasaš áddejupmái áššis .
Njealját sámeparlamentarihkkáriid konfereansa lágiduvvui Ubmis 20.2.2014 .
Konfereanssa fáddán lei sámiid árbevirolaš ássanguovlluid luondduriggodagaid ávkkástallan ja davviriikkalaš sámesoahpamuš .
Konferensii oassálaste Norgga , Ruoŧa ja Suoma sámedikkiid lahtut sihke Ruošša sámeservviid ovddasteaddjit .
Suoma sámedikkis konferensii oassálaste 16 parlamentarihkkára .
Sámeparlamentarihkkárat čoahkkanedje Ubmis .
Govva : Pia Ruotsala.
Ubmi konfereansa dohkkehii julggáštusa davviriikkalaš sámesoahpamušas sihke sámiid árbevirolaš ássanguovlluid luondduriggodagaid ávkkástallama gieđahalli julggáštusa .
Suoma sámedikki ovcci lahtu guđđe sierra cealkámuša luondduriggodagaid ávkkástallama sámiid árbevirolaš ássanguovlluid gieđahalli julggáštusa artihkkalii 4 .
Eará oasil buot Suoma sámedikki ovddasteaddjit dorjo julggáštusa .
Válgalávdegotti ságajođiheaddji.
Válgalávdegotti čálli.
Válgalávdegotti plánejeaddji.
Sámedikki válggat.
Sámedikki válggat.
Sámiide eamiálbmogin lea vuođđolágas sihkkaraston iežaset giela ja kultuvrra guoski iešráđđen sámiid ruovttuguovllus .
Iešráđđema pláne ja ollašuhttá sámediggi jagi 1996 rájes ( Láhka sámedikkis 17.7.1995/974 ) .
Sámediggi lea sámiid iežaset álbmotválljen orgána , man bargun lea fuolahit sámiid iežaset giela ja kultuvrra sihke sámiid sajádaga eamiálbmogin guoski áššiid .
Sámediggeválggat doaimmahuvvojit juohke njealját jage .
Čuovvovaš sámedikki válggat doaimmahuvvojit jagi 2015 .
Sámedikki válgalávdegoddi ollašuhttá válggaid sámedikkis addojuvvon lága 4 logu ja vuoigatvuohtaministeriija válgameannudeamis addán ásahusa ( 3.11.2006/965 ) mielde .
Jietnavuoigadahtton leat sápmelaččat , geat leat merkejuvvon sámedikki válgalogahallamii .
Jietnavuoigadahtton sápmelaččat leat maiddái válgagelbbolaččat ja sáhttet álgit válggain evttohassan .
Válgalogahallama ráhkadeapmi ja dasa ohcaleapmi.
Válgalávdegoddi merke válgalogahallamii daid sápmelaččaid , geat ledje jietnavuoigadahtton jagi 2011 válggain .
Ovddit válggain válgalogahallamii merkejuvvon olbmuid mánát , geat leat boahtán jienastanvuoigatvuođaahkái , nuppiid sániiguin devdet 18 jagi maŋimustá válggaid maŋimuš beaivve , merkejuvvojit válgalogahallamii das maŋŋá , go sii leat almmuhan doallat iežaset sápmelažžan .
Dán almmuhusa galgá bargat juovlamánu maŋimuš beaivve rádjai .
Dan várás jienastanvuoigatvuođaahkái boahtán olbmuide postejuvvo máhcahankonfeluhtain ohcamušskovvi , man sii galget deavdit , vuolláičállit ja máhcahit poastta fárus válgalávdegoddái .
Válgalogahallamii merkejuvvojit maiddái dat olbmot , geat ieža čálalaččat ohcalit válgalogahallamii ja geaid válgalávdegoddi gávnnaha jietnavuoigadahtton sápmelažžan .
Válgalogahallamii sáhttá ohcalit sámediggelága 3 §:a 1 momeantta 1 , 2 ja 3 čuoggáid ja 21 § vuođul .
Bivdaga válgalogahallamii váldima dahje das eretsihkkuma várás galgá bargat válgalávdegotti dan dárkkuhusa várás ráhkadan ohcamušskoviin , man galgá máhcahit válgalávdegoddái poastta fárus nu , ahte dat joavdá maŋimustá juovlamánu 31 beaivve dmu 16.00 , mii lea ovdal válgajagi .
Almmuhus jienastanvuoigatvuođas.
Válgalogahallamii merkejuvvon sápmelaččat ožžot almmuhusa jienastanvuoigatvuođas , válgalogahallama oaidninláhkai doallanáiggis ja - báikkiin ja válggaid doaimmaheapmái gullevaš eará áššiin poastta fáro guovva-njukčamánus válgajagi .
Buohkaide jienastanvuoigatvuođa bivdán olbmuide sáddejuvvo ovdal válgalogahallama ásaheami oaidninláhkai diehtu das , leatgo sii merkejuvvon válgalogahallamii vai eai .
Válgalogahallan lea oaidninláhkai válgajagi njukčamánus 10 maŋŋálas árgabeaivve , ii goittotge árgalávvardaga .
Válgalogahallama dárkilut oaidninláhkai doallanáiggis ja - báikkis almmuhuvvo almmolaš gulahusain .
Olmmoš , guhte lea iežas mielas guđđon vuoiggaheamet eret válgalogahallamis dahje gean guoskevaš merkejupmi válgalogahallamis lea boastut , sáhttá čálalaččat gáibidit njulgema válgalávdegottis maŋimustá 14 beaivve válgalogahallama oaidninláhkai doallama guoskevaš áiggi nohkamis .
Válgalávdegotti mearrádussii duhtameahttun sáhttá buktit vuigengáibádusa sámedikki stivrai čoavdima várás .
Evttohasa ásaheapmi.
Evttohasa sámedikki válggaide sáhttet ásahit uhcimustá golbma jietnavuoigadahtton sápmelačča maŋimustá 31 beaivve ovdal válgadoaimmahusa álggaheami .
Evttohasa ásaheamis dieđihuvvo almmolaš gulahusain .
Evttohasásaheami várás devdojuvvo válgalávdegotti nannen skovvi .
Válgalávdegoddi gieđahallá evttohasaid válgagelbbolašvuođa , ráhkada ja nanne sin guoskevaš evttohaslogahallama ja almmustahttá dan farggamusat .
Válggaid doaimmaheapmi.
Sámediggeválggat doaimmahuvvojit válgajagi čakčamánu vuosttas dievas vahku vuossárggas álgi njealje vahku áigge .
Válgaáššebáhpárat doaimmahuvvojit jietnavuoigadahtton olbmuide čakčamánu álggus poastta fárus čálihuvvon breavan ja jienasteaddji máhcaha válgaáššebáhpáriid válgalávdegoddái seammá láhkai čálihuvvon sáddehussan das maŋŋá go lea jienastan .
Poastta bokte sáddejuvvon válgaáššebáhpárat galget leat válgalávdegottis jienaidrehkenastima álggaheami rádjai .
Jienaidrehkenastin álggahuvvo válggaid álggaheamis viđát vahku vuossárgga .
Sámedikki lahttun bohtet dat 21 olbmo , geat válggain leat ožžon eanemus jienaid dainna eavttuin , ahte sin joavkkus leat uhcimustá golbma lahtu guđege sámiid ruovttuguovllu gielddas ( oktiibuot 12 ) .
Lassin dáid gielddain boahtá válljejuvvot okta várrelahttu guđege gielddas ( oktiibuot 4 ) .
Válgalávdegoddi nanne válgga bohtosa goalmmát beaivve jienaidrehkenastima álggaheamis doallan čoahkkimis .
Ohcanskovvi.
Sámit Suomas.
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámi searvvušvuogádat.
Sámi searvvušvuogádagas eai leat árbevirolaččat čavgadis sohkabeliid mielde juhkkojuvvon barggut dahje árvučeahkkálas .
Sihke nissonat , albmát ja mánát leat váldán oasi boazogehččui boazodoalus seamma bures .
Badjesápmelašservošiin sohkabeallerollat álge dálloorruma mielde .
Maŋimuš sápmelašbearrašat fárrejedje Oarjja – Sámis bissovaš dálloorrumii 1960-logu áigge heaitimin birrajagáš goahtesiiddastallama bohccuiguin .
Boazodoalus eallogeahčču čoahkkanii álggos albmáide , muhto mohtorgielkká ja njealjejuvllaga atnuiváldima mielde ain eanet sámenisu lea álgán maiddái ollesáigásaš badjeolmmožin .
Vaikko váldo badjebargu lea čoahkkanan eanáš albmáide , nissonat leat oassálastán ja oassálastet ainge aktiivalaččat boazodoalu jahkásašdáhpáhusaide ja oamastit maiddái bohccuid .
Boazodoalu hálddahus- ja doarjjavuogádat ii daga vejolažžan dan , ahte máŋga seamma bearraša olbmo ollašuhtašedje ámmátlaččat boazodoalu ja dávjá ovtta badjealbmás leat oppa bearraša bohččot geahču vuolde .
Árbevirolaš sámi searvvusráhkadus lea siida , man leat gohčodan maiddái sámegillin .
Siida lea dábálaččat sogalašvuhtii vuođđuduvvi koališuvdna , mii ollašuhttá ealáhusaid dihto árbevirolaš sohkaguovlluin .
Sámiin leamašan siiddat guollebivddu , bivddu ja boazodoalu várás .
Siidaortnet leamašan oktasaš sárggus buot Suoma golmma sámi giella- ja kulturjoavkkuide .
Boazodoalus siiddat , maid gohčodit suomagillii dán áigge eallun ( su. tokkakunta ) , leat ain bálgosiid siste boazodoallo barggu oasit .
Sámeduoji bargguin eai leat meroštallojuvvon sohkabeallerollat .
Nissonat duddjojit dábálamosit tekstiila- dahje ng. dipma dujiid ja albmát muorra- , dákte- , čoarve- ja metálladujiid dahje ng. garra dujiid , muhto giehtadujiiguin bargama ii stivre servoša árvomáilbmi muhto baicce guđege duojára dáiddut ja beroštumi čuozáhagat .
Sámi searvvušvuogádaga vuođđu lea sohkavuogádat , mii vuhtto sámegiela terminologiijas ja badjesámiin sohkamearkavuogádagas ja mii muitala sohkavuogádagas .
Suomas hállon sámegielain lea hui dárkkes , iešguđege ahkebuolvvaid earuheaddji fuolkesátneterminologiija .
Terminologiijas eai dábálaččat earuhuvvo ee. vuosttas ja nuppi buolvva oarpmealit ja vilbealit nuppiin , lea duohta ahte dás lea guovlluid gaskkas variašuvdna .
Fuolkeduoba lea viiddit go máŋggain váldekultuvrra álbmogiin .
Suoma sámiin lea viiddis fuolke- ja ustitfierpmádat riikkarájáid badjel .
Soađit , stáhtaid rádjageassimat ja náittoslihtut leat juohkán sogaid máŋgga eará riikii .
Nuppiid riikkain orru fulkkiin oaidnaluvvui ovdal dálá áiggi measta dušše márkaniin ja eará servoša guoski dilálašvuođain , dán áigge gulahallan lea álkit .
Riikkavulošsearvedoaibma.
Vuosttas Suoma sápmelaš sámesearvi , Samii Liitto ( Sámiid lihttu ) , vuođđuduvvui Suomas jagi 1945 .
Searvi leai mielde vuođđudeamin Sámemusea Siidda ovddasmanni , olgomusea .
Dat lei sápmelaččaid vástádus suopmelaččaid sámeáššiin berošteddjiid vuođđudan Lappi čuvgehussearvái ( su .
Jagi 1956 sámekonferánssas vuođđuduvvui Davviriikkaid sámi ráđđi .
Dat dovdojuvvo dáid maŋit áiggiid namain sámi ráđđi , go Ruošša sámesearvvit bohte fárrui ovttasbargui jagi 1992 .
1900-logu beallemuttu maŋŋá riikkavulošdoaibma lassánii .
Searvedoaibma oidnojuvvui vuohkin doalahit sápmelašvuođa sihke vuostálastit láttiduhttinfiggamušaid .
Suomas doibmet dán áigge vuollil 30 sámesearvvi .
Searvvit doibmet máŋggain iešguđet surggiin .
Oassi servviin ovddida dihto guovllu sámiid , sámegiela , sámekultuvrra dahje sámeealáhusaid dili buorideami .
Sámeservviid doaibma ruhtaduvvo ee. sámedikki kulturmearreruđain .
Sámedáiddárat leat vuođđudan iežaset stáhta rájáid badjel servviid : girječállit ( Sámi Girječálliid Searvi 1979 ) , dáiddárat ( Sámi Dáiddačehpiid Searvi 1979 ) , musihkkárat ( Sámi Musihkkáriid Searvi 1982 ) ja teáhterbargit ( Sámi Teáhtersearvi ) .
Levgenbeaivvi.
6.2 .
Sámi álbmotbeaivi .
Vuosttas sámiid oktasaš čoahkkin dollojuvvui 6.2.1917 Troanddimis ja doppe ledje sihke davvi- ja lullisámit ja dalle máŋgga guovllu sámit vuosttas geardde bargagohte oktasaš čearddalaš áššiiguin .
2.3 .
Suoma Sámediggi ásahuvvui virggálaččat 2.3.1996 .
Márjjabeaivi . Sámiid árbevirolaš ávvudanbeaivi .
Sáhttá čuovvut iešguhtege riikka Márjjábeai ávvudemiid .
Mihcamarbeaivi .
Sáhttá čuovvut iešguhtege riikka Mihcamar-ávvudemiid .
9.8 .
Ovttastuvvan našuvnnat lea julggáštan 9.8. álbmogiidgaskasaš álgoálbmotbeaivin .
15.8 .
Sámi leavgga dohkkehanbeaivi .
18.8 .
Sámiráđđi vuođđuduvvui virggálaččat 18.8.1956 Kárášjogas Sámiid 2. konfereanssas .
26.8 .
Ruoŧa Sámediggi vuođđudanbeaivi ( rahppojuvvui 26.8.1993 ) .
9.10 .
Norgga Sámedikki vuođđudanbeaivi ( rahppojuvvui 9.10.1989 ) .
9.11 .
Suomas addojuvvui láhkaásahus Sámi Parlameantta birra 9.11.1973 .
15.11 .
Isak Saba riegádii j. 1875 Unjárggas Várjjagis .
Sámit Suomas.
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámiid vuoigatvuođat láhkaásaheamis.
Sámiid vuoigatvuođat láhkaásaheamis.
Sámiid ja sámedikki birra gávdnojit máinnašumit máŋggain lágain .
Sámekultuvra , sámegiella dahje sámediggi leat máinnašuvvon 122 sierra lágas ja ásahusas .
Sámediggi lea máinnašuvvon 11 lágas ja ásahusas .
Suoma vuođđoláhka.
Vuođđolága 1 7 § 3 momentta mielde sámiin eamiálbmogin lea vuoigatvuohta bajásdoallat ja ovddidit iežaset giela ja kultuvrra .
Vuođđolága 17 § 3 momentta oaivvildan sámiid kultuvran ja árbevirolaš sámeealáhussan adnojuvvojit boazodoallu , guolásteapmi , meahccebivdu ( HE .
248/1994 vp ja PeVM 17/1994 vp ) sihke sámedikki mielde maid čoaggin ja sámi duodji .
Sámekultuvrii lohkkojuvvojit gullat sámiid árbevirolaš ealáhusat ja daid ođđaáigásaš hárjeheami vuogit .
Lága 121 § 4 momentta mielde sámiin lea sámiid ruovttuguovllus iežaset gillii ja kultuvrii guoski iešstivren dan mielde go lágain mearriduvvo .
Ráđđehusa evttohusas rievdadit vuođđolága gávnnahuvvo , ahte njuolggadusain figgojuvvo dasa , ahte boahttevaš láhkaásaheamis mearriduvvošedje sámiid iežaset gillii ja kultuvrii guoski áššiin doaibmaorgánat , doaibmaválderáját ja barggut sámehálddahussii , gieldda iešstivremii ja stáhta hálddahussii .
Sámiid kulturiešstivren livččii dynámalaš ja sámit sáhtášedje ieža ovddidit dan ( HE248/1994 ) .
Vuođđolága 22 § mielde almmolaš váldi berre dorvvastit vuođđovuoigatvuođaid ja olmmošvuoigatvuođaid ollašuvvama .
Ráđđehusa evttohusas vuođđovuoigatvuođanjuolggadusaid váldimis vuođđoláhkii gávnnahuvvo , ahte njuolggadus olahivččii almmolaš válddi dorvvastangeatnegasvuođa riikkaidgaskasaš soahpamušain dorvvastuvvon olmmošvuoigatvuođaide .
Riikkaidgaskasaš olmmošvuoigatvuođasoahpamušaid sisdoallu mearrašuvvá riikkaidgaskasaš bearráigeahččoorgánaid meannudanvuogi mielde .
Ráđđehusa evttohusas máinnašuvvojit erenomážit siviila- ja politihkalaš vuoigatvuođaide guoski oktasašsoahpamuš ( KP-Soahpamuš ) ja Eurohpa olmmošvuoigatvuođasoahpamuš ( HE .
309/1993 ) .
luonddusuodjalanlága.
16 § mielde sámiid ruovttuguovllu álbmot- ja luonddumehciin berre dorvvastit sámiid kultuvrra bajásdoallama ja ovddideami vejolašvuođaid .
Guovllu vuođđudettiin galgá dan suodjaleami erenomáš ulbmiliid ja álbmotmeahcis maid guovllus gallededdjiid ovdduid váldit áššáigullevaččat vuhtii .
Luonddusuodjalanlága vuođul vuođđuduvvon luonddu- ja álbmotmeahcit sámiid ruovttuguovllus :.
Eanodat.
Pallas-Ylläsduoddara álbmotmeahcci ( muhtin oassái ).
Leammi álbmotmeahcci.
Anára gielda ja Lappi bálggus :.
Urho Kekkonen álbmotmeahcci ( muhtin oassái ).
Ohcejohka :.
Meahcceguovlolága.
1 § mielde meahcceguovllut vuođđuduvvojit guovlluid meahcceluonddu seailluheami dihte , sámekultuvrra ja luondduealáhusaid dorvvasteami dihte sihke luonddu máŋggabealat geavaheami ja dan vejolašvuođaid ovddideami dihte .
Sámiid ruovttuguovllus leat čuovvovaš meahcceguovllut :.
Eanodaga gielda :.
Giehtaruohttasa , Darvvatvári ja Bievrrašjávrri meahcceguovllut sihke muhtin oassái Bulju meahcceguovlu.
Ohcejoga ja Anára gielddat :.
Gálddoaivvi , Báišduoddara ja Muotkeduoddara meahcceguovllut.
Anára gielda :.
Váhčira ja Čármiduoddara meahcceguovllut ja muhtin oassái Bátneduoddara meahcceguovlu .
bođii fápmui jagi 2011 suoidnemánus .
Ruvkelága mielde dorvvolašvuođa- ja kemikálavirgedoaimmahat Tukesis šattai ruvkevirgeoapmahaš , mii mieđiha ruvkelágas meroštallon lobiid .
Ruvkeláhka loahpaha sirdásanáigodaga maŋŋá mášengolleroggama Leammi álbmotmeahcis .
Mášengolleroggan hárjehuvvo Anára gielddas ja Lappi bálgosa guovllus Soađegili gielddas .
Ruvkelága 1 § lágas oaivvilduvvon doaibma heivehuvvo oktii sámiid ruovttuguovllus nu , ahte sámiid vuoigatvuođat eamiálbmogin dorvvastuvvojit .
Lága 38 § mielde Tukes berre ovttas sámedikkiin ja eará oassebeliiguin čielggadit sámiid ruovttuguvlui dahje dohko váikkuheaddji málbmaohcanlobis , ruvkelobis dahje golledoidinlobis meroštallon doaimma dagahan váikkuhusaid sámiid vuoigatvuhtii eamiálbmogin bajásdoallat ja ovddidit iežaset giela ja kultuvrra sihke guorahallat dárbbašlaš doaibmabijuid geahpedit ja eastadit vahágiid .
Dalle ferte váldit vuhtii :.
1 ) čuožžovaš vástideaddji lobiid , mat leat ohcamušas oaivvilduvvon guovllu lahkosis ;.
2 ) maid sámiid vuoigatvuođa dáfus eamiálbmogin dehálaš guovlluid ohcamuš guoská ;.
3 ) sámiid vuoigatvuođa eamiálbmogin heađušteaddji , guovlluid eará geavahanvuogit ohcamušas oaivvilduvvon guovllus ja dan lahkosis .
Lága 50 § mielde lobi ii galgga mieđihit , jos lobis meroštallon doaibma okto dahje ovttas eará vástideaddji lobiiguin dahje guovlluid eará geavahanvugiiguin dovdomassii heajudivččii sámiid ruovttuguovllus vejolašvuođaid hárjehit árbevirolaš sámeealáhusaid dahje muđui bajásdoallat ja ovddidit sámekultuvrra ;.
Vuođđoláhkaváljagoddi lea geahččan cealkámušastis ( PeVL 32/2010 vp ) ruvkelága ásaheapmái dolvon ráđđehusa evttohusa ( HE .
273/2009 vp ) geažil , ahte gažaldatvuloš ruvkelága 50 § njuolggadusat dáhkidit vuođđolága 17 § 3 momenttas ja ON:a riikkavulošvuoigatvuođaid ja politihkalaš vuoigatvuođaid guoski oktasašsoahpamuša ( SopS 7-8/1976 , KP-soahpamuš ) 27 artihkkalis dorvvastuvvon sámiid vuoigatvuođaid gillii ja kultuvrii ( ee. boazodollui ) .
Ain váljagotti mielde ruvkelága 50 § mearriduvvon dehálašvuođakriterat dulkojuvvojit ja heivehuvvojit vuođđovuoigatvuođamiehtemielalaš vugiin ja nu ahte váldo vuhtii ON:a olmmošvuoigatvuođakomitea KP-soahpamuša 27 artihkkalii guoski dulkongeavat .
Čáhceláhka.
čáhceláhka bođii fápmui jagis 2012 .
Lága 2 logu 8 mielde čáhcedoallofidnu , mii lea sámiid ruovttuguovllus dahje dat váikkuha dohko , galgá ollašuhttit nu ahte dat dušše uhcán heajuda sámiid vejolašvuođaid geavahit sidjiide eamiálbmogin gullevaš vuoigatvuođaid bajásdoallat ja ovddidit iežaset kultuvrra sihke hárjehit árbevirolaš ealáhusaideaset .
Ráđđehusa evttohusas čáhceláhkan ( HE .
277/2009 vp ) dán paragráfa oasil gávnnahuvvo , ahte fidnu sáhttá muhtun dáhpáhusain leat sámi kulturhámi ja nappo evttohuvvon heajudangildosa dáfus mearkkašahtti dallege , go dat váikkuha ovdamearkka dihte dušše ovtta sámebearraša eallindillái .
Čáhcedoallofidnu oaivvilda ovdamearkka dihte šalddi , buođu , čáhcebohcci ja kábela huksema čázádahkii , čáhcefámuin ávkkástallama , čázádaga dulvadeami sihke čázi váldima .
Láhka Meahcceráđđehusas.
Meahcceráđđehus hálddaša sámiid ruovttuguovllu eana- ja čáhceguovlluid , mat leat stáhta hálddus .
Meahcceráđđehusa hálddus lea sullii 90 % sámiid ruovttuguovllu eana- ja čáhceviidodagas .
Guovllus sullii 80 % lea iešguđetláhkai suodjaluvvon jogo luonddusuodjalanlága dahje meahccelága vuođul .
Meahcceráđđehuslága.
§ 4 mielde luondduriggodagaid suvdilis divššu ja geavaheami dehálaš oassin Meahcceráđđehus galgá doarvái bures váldit vuhtii biologalaš máŋggahámatvuođa suodjaleami ja heivvolaš lasiheami ja Meahcceráđđehusa hálddus leahkki luondduriggodagaid dikšuma , geavaheami ja suodjaleami galgá heivehit oktii sámiid ruovttuguovllus nu , ahte sámiid kultuvrra hárjeheami vejolašvuođat dorvvastuvvojit .
Sámi giellaláhka.
Sámegielain oaivvilduvvo.
sámi giellalágas davvisámegiella sihke anáraš- ja nuortalašgiella ( 3 § ) .
Sámi giellalága ulbmilin lea dorvvastit sámiid vuođđolágalaš vuoigatvuođa iežaset gillii .
Láhka heivehuvvo sámiid ruovttuguovllu eiseválddiin ja dain eiseválddiin , maid doaibmaguvlui sámiid ruovttuguovlu gullá ( 2 § ) .
Lága mielde sámiin lea vuoigatvuohta geavahit sámegiela , go dikšot áššiideaset eiseválddiin ( 4 § ) sihke oažžut dulkon- ja jorgalanbálvalusaid ( 4 lohku ) .
Sámediggi čuovvu sámi giellalága ollašuvvama ja gárvvista čilgehusa sámi giellalága ollašuvvamis ( 28 § ja 29 § ) .
Vuoigatvuohtaministeria juolluda doarjaga ee. sámiid ruovttuguovllu gielddaide , bálgosiidda ja searvegottiide sámi giellalága ollašuhttima várás ( 31 § ) .
Submi leamašan jagi 2012 rájes 120 000 euro jagis .
Lága mielde gielddat , main leat vuollái 20 000 ássi , galget čielggadit ovttastuvvama bálvalusaid sihkkarastima dihtii .
Lága 4 §:s ásahuvvo gieldajuogu rievdadeami eavttuin .
Lága mielde gieldajuogu rievdadettiin sámiid ruovttuguovllus galgá vuhtiiváldit sámiid gielalaš vuoigatvuođaid sihke sámiid vuoigatvuođa eamiálbmogin doalahit ja ovddidit iežaset giela ja kultuvrra sihke sámiid giela ja kultuvrra guoski iešráđđema .
Láhka geatnegahttá gielddaid čielggadit ovttastuvvanvejolašvuođaid .
Lága 4 g § mielde čielggadanviidodagas sáhttá spiehkkasit sámiid giela ja kultuvrra guoski vuoigatvuođaid sihkkarastima dihtii .
Ovttaveardásašvuođalágas.
njuolga sámiid vuoigatvuođat .
Lága ulbmilin lea ovddidit ja dorvvastit ovttaveardásašvuođa ollašuvvama .
Láhka gieldá vealaheami ee. čearddalaš sohkaduogáža ja giela vuođul ( 6 § ) .
Lága § 7 mielde lágain eai eastaduvvo dakkár sierradoaibmabijut , maid ulbmilin lea duođalaš ovttaveardásašvuođa juksan vealaheami dagahan hehttehusaid eastadeami dahje geahpedeami dihte ( positiivvalaš sierrameannudeapmi ) .
Lága 4 § mielde eiseválddit galget dahkat ovttaveardásašvuođaplána čearddalaš ovttaveardásašvuođa ollašuhttima dihte .
Beaivedikšoláhka.
Beaivedikšolága leat aiddo dál ođasmahttimin árrabajásgeassinláhkan .
Beaivedikšoáššit leat sirdojuvvon oahpahus- ja kulturministeria vuollái sosiála- ja dearvvasvuođaministerias .
Beaivedikšolága 11 § 2 momentta mielde gielda berre fuolahit das , ahte mánáid beaivedivššu sáhttá addit máná eatnigiellan , jogo suoma- , ruoŧa- dahje sámegillii .
Ráđđehusa evttohusas ( HE .
196/1981 ) adnojuvvo máná ahtanuššama ja oahppanvejolašvuođaid dáfus erenomáš dehálažžan , ahte mánáid beaivedikšu addojuvvo máná iežas eatnigillii .
Beaivedikšoásahusa mielde mánáid beaivedivššu bajásgeassinulbmiliidda gullá sámemánáid iežaset giela ja kultuvrra doarjun ovttas dán kultuvrra ovddasteddjiiguin .
Vehádatáittardeaddji ja vealahanlávdegoddi leat gávnnahan , ahte sámegielat mánáid beaivedivššu ordnen seahkalas giellajoavkkus suomagielat mánáiguin doalvu álkket dillái , mii lea vealahangildosa vuostá .
Oahpahusa stivrejeaddji láhkamearrádusat.
Sámegiella sáhttá dálá njuolggadusaid mielde leat vuođđooahpahusa ja logahaga oahpahusgiella , eatnigiela ja girjjálašvuođa oahppoávnnas sihke eaktodáhtolaš / válljenávnnas ( = vieris giela ) .
Eatnigiela oahpahussii laktása maid suomagiela oahpahus , mii oaivvilda geavatlaččat eatnigiela oahppodiimmuid juohkima sáme- ja suomagielaid gaskka .
Stuđeantadutkosis lea vejolaš čađahit sámegielas eatnigiela ja vieris giela iskosa .
10 § geatnegahttá sámiid ruovttuguovllu gielddaid addit sámegiela máhtti oahppiid oahpahusa eanaš sámegillii .
Lága 12 § mielde eatnigiellan oahpahuvvo oahppi oahpahusgiela mielde suoma- , ruoŧa- dahje sámegiella .
Lága 15 § mielde gielddat galget dohkkehit oahppoplána .
Sámegielat ( nugo maiddái suoma- ja ruoŧagielat ) oahpahusa várás dahkkojuvvo ja dohkkehuvvo iežas oahppoplána .
Stáhtaráđi dohkkehan diibmojuohkoásahus ( 8 § 4 mom ) gáibida maiddái ahte skuvllas , gos leat sámiid ruovttuguovllus ássi oahppit , galgá válljenávnnasin leat sámegiella .
Logahatlága 6 § mielde oahpahusgiellan sáhttá leat sámegiella .
Lága 8 § mielde eatnigiellan oahpahuvvo oahppi oahpahusgiela mielde suoma- , ruoŧa- dahje sámegiella .
Oahppoplána dohkkeheapmi gullá logahatlága 11 § mielde skuvlema lágideaddjái .
Oahppoplána galgá dohkkehit sierra ee. sámegielat oahpahusa várás .
Sámegiela ja sámegielat oahpahus vuođđooahpahusas ja logahagas lea dorvvastuvvon oahpahus- ja kulturdoaimma ruhtadeami birra addon lágas ( 45 § 1 mom ) sierraruhtademiin , mii guoská sámiid ruovttuguovllu gielddaid .
Sámeoahpahusa sierra ruhtadannjuolggadus oaivvilda geavatlaččat measta 100 % stáhtadoarjaga sámegiela ja sámegielat oahpahusa addi oahpaheddjiid bálkágoluide .
Sámiid ruovttuguovllu olggobealde addojuvvon sámegiela ja sámegielat oahpahusas eai leat sierra njuolggadusat oahpahuslágain .
Vuođđooahpahuslága ja logahatlága njuolggadusat sámegielas oahpahusgiellan ja oahppoávnnasin leat vejolašvuođat , mat gusket prinsihpas oppa riikii .
Oahpahusa ordnen sámiid ruovttuguovllu olggobealde lea goit váttis máŋggaid sivaid geažil .
Sámegiela oahpahusa sáhttá ordnet oahpahus- ja kulturdoaimma ruhtadeami birra addon lága ( 145 § 2 mom ) ja oahpahusministeria addin ásahusa vuođul .
Čuožžovaš ásahus lea jagis 2009 .
Dan mielde ( 3 § ) oahppolágádusain , main ii ordnejuvvo vuođđooahpahuslága 12 §:s ja logahatlága 8 §:s oaivvilduvvon eatnigiela oahpahus sámegielat , románagielat ja vierisgielat oahppiide , skuvlema lágideaddji sáhttá oažžut stáhtadoarjaga 2 oahpahusdiimmus vahkus guđege rehkenaston oahpahusjoavkku nammii , mii oaivvilda sámegiela oasil uhcimustá 2 oahppi joavkku .
Njuolggadus oaivvilda geavatlaččat sullii 1/3 sámiid ruovttuguovllu gielddaid oažžun diibmoguovdasaš stáhtadoarjagis .
Lágas sámi oahpahusguovddážis mearriduvvo oahppolágádusa bargguid birra .
Oahpahusguovddáža bargun lea lága 1 § mielde lasihit erenomážit sámeveahkadaga ámmátlaš dáidduid , lágidit sámiid ruovttuguovllu ealáhuseallima dárbbuid vástideaddji skuvlema ja ovddidit guovllu barggolašvuođa sihke seailluhit ja ovddidit sámekultuvrra .
Oahppolágádusa gielat leat suoma- ja sámegiella ( 2 § ) .
Skuvlema sáhttá ordnet sámiid ruovttuguovllus ja dan olggobealde ( 4 § ) .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
vástida sámi giellaráđđi.
Sámi giellaráđi lahtuid gaskkas sámediggi vállje ovddasteddjiid maiddái sámi parlamentáralaš ráđi vuollásažžan doaibmi oktasaš giellalávdegoddái.
Dasa lassin sámedikkis lea sámegiela doaimmahat , mii vástida ee. sámi giellaláhkii laktáseaddji jorgalusaid doaimmaheamis eiseválddiide , bargá sámegiela sajádaga buorideami buorrin ja oassálastá terminologiijaprošeavttaide .
Sámegielat bálvalusat interneahtas.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sámegielat kultuvrra ja sámeservviid doaimma doarjuma.
Sámedikki kulturlávdegoddi juohká jahkásaččat stáhta bušeahtas ( váldoluohkká 29 , oahpahusministeriija ) sámegielat kultuvrra ja sámeservviid doaimma doarjuma várás čujuhuvvon mearreruđa .
Jagi 2015 temán lea sohkabuolvvaid gávnnadeapmi .
Sierra buolvvaid gaskasaš gulahallan lea doaibman sámeservoša doarju vugiin .
Ohcamušas galggašii oidnot , man láhkai sierra buolvvat ( ahkejoavkkut ) váldojit vuhtii doaimmain maidda kulturmearreruhta ohcco .
Mearreruđas juhkkojuvvojit jahkásaččat ohcamiid vuođul doarjagat sámi dáidaga ja – kultuvrra surggiide ja maiddái sámi servviide .
Bargoortnega mielde doarjagat mieđihuvvojit áitosaš kulturdoarjagin dego prošeaktadoarjagin ja bargostipeandan ja sámeservviid doaibmandoarjagin ja almmustahttindoarjagin .
Dasa lassin lávdegoddi sáhttá mieđihit ohcamuša haga maiddái sierra kultturbálkkašumi .
Sámedikki kulturdoarjagiid ohcan 2015.
Teknihkalaš rávvagat.
Searvvi doaibmandoarjja / prošeaktadoarjja 2015.
Bargostipeanda 2015.
Prošeaktadoarjja 2015.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sámegielat , sámegiela ja - kultuvrra oahpahus.
Sámediggi ovddida sápmelaččaid iežas giela , kultuvrra ja iežasgielat oahpahusa .
Dat doaibmá ovttas sámeguovllu gielddaiguin , eará skuvlema ordnejeddjiiguin , davviriikalaš seammalágan org1aiguin ja stáhta oahpahushálddahusain .
Sámediggi ovddasta sápmelaččaid jiena skuvlenpolitihkas .
Sámegiela ja – kultuvrra sajádat oahpahusas lea okta dain deŧáleapmosiin sámiid boahtte áiggi gažaldagain .
Sámegiella leamaš skuvllaid oahpahusprográmmas vuođđoskuvlla vuosttas logijagiid rájes .
Sámegielat oahpahus álggahuvvui Ohcejogas ja Anáris 1970-logu beallemuttus .
Buot sámiid ruovttoguovllu vuođđoskuvllat ja logahagat addet sámegiela oahpahusa .
Sámegielat oahpahus addojuvvo eanemusat vuođđoskuvlla jahkeluohkáin 1-6 .
Sámeguovllu olggobealde sámegiella oahpahuvvo dál vel unnán , muhto oahppiid lohku lea laskamin .
Oassi oahpahusas addojuvvo virtuála vugiin , fierpmádatoahpahussan .
Sámiid ruovttoguovllu olggobealde ii leat vel dássážii addojuvvon sámegielat oahpahus .
Sámegiella sáhttá leat skuvlla oahpahusgiellan , eatnigiela oahppoávnnasin ja vieris giela oahppoávnnasin , man lea eaktodáhtolaččat válljen .
Sámeguovllus lága mielde buot sámegiela máhtti oahppit galggašedje oažžut oahpahusa sámegillii .
Mearrádusat gusket buot golmma sámegillii maid Suomas hállet : anáraš- , kolttá- ja davvisámegielaid .
Sámegielaid iskosiid lea vejolaš čađahit studeantadutkosis , mii muđuid lea eará osiin suomagillii .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sosiála- ja dearvvasvuohtabálvalusaid.
Sápmelaččaid sosiála- ja dearvvasvuohtafuolahusa ovddideapmin sámediggi lea geahččan , ahte sámiid gielalaš ja kultuvrralaš vuoigat- vuođaid ollašuhttimii sosiála- ja dearvvasvuohtafuolahusa bálvalusat fállojit sámiid iežaset eatnigielain , plánejuvvojit sámiid iežaset vuolggasajiin nu ahte váldojit vuhtii sámi kulturduogáš , árbevirolaš árvvut ja eallinvuohki ja jurddašanvuohki sihke bálvalusat ordnejuvvojit sámi kulturiešráđđema vuođul .
Riikkabeaivvit dohkkehedje jagis 2002 vuosttas háve stáhta bušehttii sierra stáhtadoarjaga sámegielat sosiála- ja dearvvasvuohtabálvalusaid fállama várás .
Sierramearreruhta lea sámiid vuođđolágalaš iešráđđema dehalaš oassi sámiid ruovttuguovllus , man bokte sámit sáhttet mearkkašahttiláhkai váikkuhit sidjiide dárkkuhuvvon bálvalusaid buvttadeapmái .
Bušeahta mielde 480 000 euro mearreruđa oažžu geavahit stáhtadoarjaga máksimii Sámedikki bokte sámeguovllu gielddaide sámegielat sosiála- ja dearvvasvuođabálvalusaid dorvvasteami várás buot sámegielaiguin , sihke 120 000 euro mearreruđa sámegielat beaivedikšobálvalusaid dorvvasteami várás .
Stáhtadoarjaga geavaheapmi vuođđuduvvá Sámedikki ja sámiid ruovttuguovllu gielddaid gaskasaš soahpamušmeannudeapmái .
Sámi sosiála- ja dearvvasvuođabálvalusaid ovddidanfidnut.
Sámiid ruovttuguovllu gielddain Eanodagas , Anáris , Soađegilis ja Ohcejogas leat čađahuvvon ovttas Sámedikkiin Sámi sosiálabálvalusaid ovddidanovttadat-fidnu 1.9.2007–31.12.2009 sihke Sámi sosiála- ja dearvvasvuođabálvalusaid ovddidanfidnu SaKaste 1.10.2011 - 31.10.2013 . Fidnuid ovddidanbargguin ohccojuvvojedje sámi boarrásiid- ja árrabajásgeassinbargui bargomállet , mat ovddidit sámiid gielalaš ja kultuvrralaš vuoigatvuođaid ollašuvvama .
Sámi boarrásiidbargu.
Sámiid ruovttuguovllus boarrásiidfuolahusa ( ruoktobálvalus , bálvalusássan , beavttálmahtton bálvalusássan ja lágádusdikšu ) bálvalusain buori divššu ja fuolaatnima ulbmilin lea , ahte sámi ahkeolbmuid iežaset giella ja kultuvra váldojuvvo vuhtii buot dikšun- ja fuolaatninbálvalusain .
Sámi boarrásiidbarggu áššehas oažžu buori divššu ja fuolaatnima dalle , go bálvalusat lágiduvvojit sámi árvvuid mielde ja iežas eatnigillii .
Ná áššehassii boahtá dovdu das , ahte son sámegielagin ja sámi eallinvuogi vásihan olmmožin oažžu eallit iežas kultuvrra mielde gitta loahpa rádjai .
SaKaste – fidnus gárvvistuvvui Sámi boarrásiidbarggu bargoneavvolođá , , mii sisttisdoallá rávvagiid ja ávžžuhusaid sámegiela ja – kultuvrra vuhtiiváldi dikšun- ja fuolaatninbarggus .
Dát bargomállet gávdnet saji sámi boarrásiidbarggus , go kultuvrra ja giela vuhtiiváldi bargomállet váldojuvvojit aktiivvalaččat atnui bargobáikkiin ja skuvlenprográmmain .
Sámi árrabajásgeassin.
Sámi árrabajásgeassima rola giela , kultuvrra ja árbevirolaš dieđu sirdin nuorat buolvvaide lea mearkkašahtti .
Sámegielat árrabajásgessiid čehppodaga doarjun ja sámi bajásgeassinárvvuid mieldásaš bargomállet leat guovddážis .
Sámi sosiálabálvalusaid ovddidanovttadat-fidnu boađusin dahkkojuvvui Sámi árrabajásgeassinplána , man ruohtasmahttin ja bargomálliid ovddideapmi jotkojuvvui Sámi sosiála- ja dearvvasvuođabálvalusaid ovddidanfidnu áigge .
Fidnu boađusin válmmaštuvve Sámi árrabajásgeassima rávagirji árgabeaivve diliide ja anáraš- , nuortalaš- ja davvisámegielat árrabajásgeassinbargiid kuati .
fi – materiálabáŋkosiidduid rámat ja váldoprinsihpat .
Materiálabáŋku lea dál anus dušše sámegielat giellabesiid ja beaivedikšoovttadagaid bargiide .
Siidduid gárvemii vurdojuvvo joatkkafidnu .
Materiálabáŋkku ovdanbuktin.
Sámegielat beaivedikšoovttadagat Suomas.
Sámedikki sosiála- ja dearvvasvuođalávdegoddi čoaggá jagi 2014 loahpas máhcahaga Sámi boarrásiidbarggu bargoneavvolođá ja Sámi árrabajásgeassima rávagirjji sisdoaluin ja doaibmilvuođas , man vuođul rávagirjjit dievasmahttojit ja beaividuvvojit doaibmilabbon .
Lassedieđut Sámedikki sosiála- ja dearvvašvuođačállis.
Sámekulturguovddáš.
Sámegielat giellalávgun skuvllas.
Sámi mánáidkulturguovddaš.
Sámi mánáidkulturguovddáš doarju doaimmainis sámemánáid ja nuoraid identitehta ovdáneami .
Ovttasbargin doibmet váldoáššis skuvllat , beaiveruovttut ja giellabeasit , maid bokte prošeavtta ulbmiljoavku , nuppiid sániiguin sámeguovllu vuollái 18-jahkásaš sámemánát ja nuorat juksojit njuovžilit .
Geavadis mánáidkulturguovddáš lágida sámekultuvrra doarju doaimma skuvllaide , beaiveruovttuide ja giellabesiide .
Sámi mánáidkulturguovddáš oassálastá vejolašvuođaid mielde maiddái sámedáhpáhusaid ordnemiidda ovdamearkan fállamiin prográmma mánáide ja nuoraide .
Sámi mánáidkulturguovddáža ovddidansuorggit jagiide 2009–2013 leat.
sámenuoraid kulturidentitehta nannen ,.
árbevirolaš duodjedáiddut ,.
kultuvrralaš sisdoallobuvttadeapmi ja.
rájáid gaskasaš ovttasbarggu ovddideapmi .
Ulbmilat ollašuhttojit ovttasbarggus sámiid resursaolbmuiguin , geat vástidit bargobájiid ja temábeivviid jođiheamis .
Resursaolbmot sirdet máhttima ja árbevirolaš dieđuid nuorabuidda .
Kultuvrra dovdan veahkeha mánáid ja nuoraid sámeidentitehta nanosmuvvama , mii lea eaktun sámekultuvrra seailumii ja eaktodáhtolaš ovdáneapmái .
Sámi mánáidkulturguovddáš - prošeakta álggahii ođđa viđajahkásaš áigodaga jagi 2009 .
Prošeakta lea Taikalamppu Lappi mánáidkulturfierpmádaga oassi , man ulbmilin lea doaibmat mánáidkultuvrra doarjun , lágideaddjin ja vejolašvuođaid láhččin .
Jagiin 2009–2013 Lappi mánáidkulturfierpmádaga lahttut leat Giema , Giemajávrri , Roavvenjárgga ja Durdnosa gávpogat , Ranua gielda ja maiddái Sámediggi .
Sámi mánáidkulturguovddáš doaibmá olles sámeguovllus : Eanodaga , Anára , Soađegili ja Ohcejoga gielddain .
Sámi mánáidkulturguovddáža doaimma ruhtadit oahpahusministeriija , sámeguovllu gielddat ja Sámediggi .
Taikalamppu-mánáidkulturfierpmádaga doaibma lea viidánan jagiid áigge árbevirolaš kultursektoris viidásut dáidda- ja kulturbajásgeassima , dearvvasvuođa ja buorredili guoski barggu guvlui .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sámegielat oahppamateriálabargu.
Oahppamateriálabargu oažžu áigái eavttuid sámegiela , sápmelaš kultuvrra ja sámegielat oahpahussii guđege skuvladásis .
Sámegielat oahppamateriálaid ráhkadišgohte sámegielat vuođđooahpahusa álggedettiin 1970 – logu gaskkamuttus .
Álggus materiálabarggus vástidii Lappi leanaráđđehus , gos barggai jagi 1976 rájes sierra sápmelašskuvlema plánejeaddji .
Dál oahppamateriálabargu gullá Sámedikki bargui mii oažžu jahkásaččat stáhtadoarjaga oahppamateriála ráhkadeami várás .
Oahppamateriálamearreruhta gullá stáhta bušeahtas oahpahusministeriija oaiveluohkkái ja doppe oahpahusráđđehusa doaibmanmanuide .
Sámediggi dahká jahkásaččat oahpahusráđđehusain oahppamateriálabargui guoski boađussoahpamuša ja raportere dasa materiálabarggu bohtosiid birra .
Sámedikki skuvlen- ja oahppamateriálalávdegoddi dohkkeha oahppamateriálabarggu buvttadanplánaid ja vuođđojurdagiid .
Skuvlen- ja oahppamateriáladoaimmahat vástida oahppamateriálabarggu plánemis , áigumušaid ollašuhttimis geavadis , juohkimis , almmuheamis , ruhtaváriid geavaheami hálddahusas ja materiálabarggu davviriikkaid oktasašbarggus .
Oahppamateriálat ráhkaduvvojit anáraš- , nuortalaš- ja davvisámegillii .
Sámediggi doarju maiddái oahppamateriála priváhta ráhkadeami .
Skuvlen- ja oahppamateriálalávdegottis sáhttá ohcat doarjaga sámegielat oahppamateriálaprojeavttaid várás .
Fásta ohcanáigi ii leat , muhto doarjja ohccojuvvo dábálaččat skábmamánus ođđajagemánnui , goas čuovvovaš jagi buvttadanplána válmmaštallojuvvo .
Sámediggi sáhttá bálkáhit mearreáigásaš ollesbeaivvebargiid oahppamateriála giehtačállin- ja eará bargguide .
Deaŧalamos oahppamateriálabarggu bargi joavku leat sámegielat oahpaheaddjit .
Olggosaddimat.
Oahppamateriálat.
Dieđihančállosat.
Raporttat.
Olggosaddimat.
Olggosaddimat leat Sámedikki buvttadan prentejuvvon materiála .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Doaibma.
Sámedikki bargun lea dikšut áššiid , mat gusket sámiid gillii , kultuvrii ja sajádahkii álgoálbmogin .
Dáin áššiin Sámediggi geavaha maiddái mearridanválddi dan láhkai go dan guoski lágas dahje eará sajis láhkaaddimis mearriduvvo .
Sámedikki doaimma birra mearriduvvo sámediggelágas ( 974/95 oktan maŋŋá boahtán rievdadusaiguin ) ja láhkaásahusas ( 1727/95 ) , sámi giellalágas ( 1086/03 ) ja stáhtaráđi láhkaásahusas sámi giellalága ollašuhttimis ( 108/04 ) ja maiddái eará láhkaaddimis ásahuvvon ja mearriduvvon lágaiguin ja láhkaásahusaiguin .
Dáid lassin doaimmas čuvvojuvvo Sámedikki iežas bargoortnet .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Doaibma.
Sámedikki bargun lea dikšut áššiid , mat gusket sámiid gillii , kultuvrii ja sajádahkii álgoálbmogin .
Dáin áššiin Sámediggi geavaha maiddái mearridanválddi dan láhkai go dan guoski lágas dahje eará sajis láhkaaddimis mearriduvvo .
Sámedikki doaimma birra mearriduvvo sámediggelágas ( 974/95 oktan maŋŋá boahtán rievdadusaiguin ) ja láhkaásahusas ( 1727/95 ) , sámi giellalágas ( 1086/03 ) ja stáhtaráđi láhkaásahusas sámi giellalága ollašuhttimis ( 108/04 ) ja maiddái eará láhkaaddimis ásahuvvon ja mearriduvvon lágaiguin ja láhkaásahusaiguin .
Sámekulturguovddáš.
Sámemusihkkaguovddáš.
Sámegielat giellalávgun skuvllas.
Čađahuvvon prošeavttaid loahparaporttaid gávnnat dokumeantabáŋkku PROŠEAVTTAT-máhpas .
Ođasvuorká.
Oktavuohta.
Doaibmabáikit ( 5 ).
Bargit ( 35 ) Guovddášdoaimmahat Sámegiela doaimmahat Skuvlen- ja oahppamateriáladoaimmahat.
Sámedikki čoahkkin ( 25 ).
Ságadoallit ( 3 ).
Stivra ( 7 ).
Ealáhus- ja vuoigatvuohtalávdegoddi ( 14 ).
Skuvlen- ja oahppamateriálalávdegoddi ( 14 ).
Kulturlávdegoddi ( 15 ).
Sámi giellaráđđi ( 14 ).
Sosiála- ja dearvvasvuohtalávdegoddi ( 14 ).
Riŋgen 010 - álgosaš nummiriidda máksá 8,21 sentte / hálešteapmi + 5,90 sentte / minuhtta juohke sajis Suomas láigetelefovnnas riŋgedettiin .
Mátketelefovnnas riŋgedettiin haddi lea 8,21 sentte / hálešteapmi + 16,90 sentte / minuhtta .
Hattit dollet sisttiset 22 % árvvulassevearu .
Olgoriikkain riŋgedettiin hatti meroštallá báikkálaš operáhtor .
Sámedikki mátketelefonnummiriidda riŋgejuvvon háleštemiid haddi lea áššehačča geavahan operáhtora mátketelefonhattiid mielde .
Arkitektuvragilvvu Sámekulturguovddáža plánemis.
Senáhtta-giddodagat ordne almmolaš , guovtteoasát arkitektuvragilvvu Sámekulturguovddáža plánemis .
Vuosttas muddu álgá 14.4.2008 ja nohká 30.6. 2008 .
Gilvvu nubbi muddu álgá 1.9.2008 ja nohká 3.10.2008 .
xxx.
Loga eambbo ...
Bargojoavkoovddastus.
Čállingoddi.
Sámedikki čállingoddái gullet golbma doaimmahaga.
1 .
Almmolaš doaimmahat dikšu ekonomiija- , bargoveahka- ja eará almmolašhálddahussii gullevaš áššiid .
2 .
Sámegiela doaimmahat ollašuhttá sámi giellalágas ( láhka 1086/2003 , ásahus 108/2004 ) dárkkuhuvvon bargguid .
Dat fuolaha lágas dárkkuhuvvon jorgalusaid doaimmaheamis sierra virgeoapmahaččaide ja lágádusaide , veahkeha virgeoapmahaččaid ja lágádusaid sámegielat tulkkaid skáhppomis ja maiddái sámi giellalágas dárkkuhuvvon eará bargguin sihke čuovvu sámi giellalágas ásahuvvon ulbmiliid ollašuvvama ja bargá dárbbu mielde álgagiid sámegiela geavaheami ovddideapmin .
3 .
Skuvlen- ja oahppamateriáladoaimmahat válmmaštallá ja ollašuhttá lávdegotti gieđahallan áššiid .
Dat vástida sámegielat oahppamateriála plánemis , válmmašteamis ja juohkimis , sámenuoraid dáiddadáhpáhusa ordnemiin , almmustahttá sámeoahpahusa statistihkaid ja doallá oktavuođa sámeoahpahusa lágideaddji gielddaide ja skuvllaide ja maiddái oahpahusa hálddahussii .
Doaimmahat válmmaštallá ja ollašuhttá maiddái sámi skuvlenáššiid ovttasbargoorgána čoahkkimiid áššiid ja oassálastá sámi oahpahushálddahusa davviriikkalaš ovttasbargui .
Doaibmabáikkit.
Sámedikki čállingotti váldodoaibmabáiki lea Anáris .
Sámedikkis leat siidodoaibmabáikkit maiddái Eanodaga , Ohcejoga ja Soađegili kirkosiiddain .
Davvi-Suoma sosiálasuorggi máhttinguovddáš ( Poske ).
Davvi-Suoma sosiálasuorggi máhttinguovddáš ( Poske ) lea riikkadási máhttinguovddášfierpmádaga oassi .
Riikkadásis máhttinguovddášdoaimma guoskevaš láhka ( 1230/2001 ) ja ásahus ( 1411/2001 ) leat boahtán fápmui jagi 2002 álggus .
Poske lea Lappi universitehta , Sámedikki , Kolpene bálvalanguovddáža gieldaovttastumi ja Oulu guovllu ámmátallaskuvlla ráhkadan soahpamušvuđot organisašuvdna , man stivre ja jođiha ráđđádallangoddi .
Poske lea okta oktilaš doaibmaoppalašvuohta , mii čohkiida golmma guovlluguovdasaš doaibmanossodagas : Lappi ja Davvebađaeatnama doaibmanossodagas ja maiddái Sámeossodagas .
Sámeossodat vástida sámiid buorredillebálvalusaid ovddideamis , mii lea Davvi-Suoma sosiálasuorggi máhttinguovddáža riikkadási sierrabargu .
Davvi-Suoma sosiálasuorggi máhttinguovddáža bargun lea ovddidit :.
- olles sosiálasuorggi searválas , máŋggaámmátlaš ja máŋggadoaimmat bálvalanvugiid , bargovugiid , rávvema ja daidda gullevaš geahččalandoaimma ,.
- sosiálasuorggi geavada barggu , skuvlenvuogádagaid ovttasbarggu ja vuođđo- , joatkka- ja dievasmahttinskuvlema ,.
- ođđateknologiija viiddes atnuiváldima sosiálasuorggis ,.
- eanangotti sosiálalaš váikkuhusaid árvvoštallama ja buorredillestrategiijalaš barggu ja maiddái.
- sámegielat sosiálasuorggi bálvalusaid ovddideami .
Davvi-Suoma sosiálasuorggi máhttinguovddáš Sámeossodat.
Davvi-Suoma sosiálasuorggi máhttinguovddáža ( Poske ) riikkadási sierrabargun lea meroštallon sámegielat álbmoga bálvalandárbbuid vuhtiiváldin dárbbašlaš bargguin .
Sámiid buorredillebálvalusaid ovddideapmi , dasa gullevaš dutkan , skuvlen ja árvvoštallan leat sierrasuorgin Poske bargosuorggis .
Hálddahuslaččat sámedikki almmolaš doaimmahat oktavuođas doaibmi sámeossodat fuolaha dáid bargguin .
Sámeossodaga doaibmasuorgin leat lagamustá sámeguovlu ja ovttasdoaibmafierpmádahkii gullevaš Davvi-Suoma sosiálasuorggi máhttinguovddáža doaibmaossodagaid lassin gielddat , searvvit , universitehtat ja oahppolágádusat ja lassin sámegielat suorggi bálvalusaid buvttadeaddjit Norggas ja Ruoŧas .
Sámeossodaga ulbmiliin lea dehalaš sámi mánáidbajásgeassima , boarrásiidfuolahusa ja sámi sosiálabarggu ovddideapmi ja maiddái sosiálabálvalusaid sisdoalu ja kvalitehta ovddideapmi nu , ahte bálvalusaid dási ja fállama sáhttá sihkkarastit sámeálbmogii .
Poske doaimmas vuhtiiváldojuvvojit sámedikki ulbmilat sosiála- ja dearvvasvuohtafuolahusas .
Sámediggi lea ásahan ulbmilin sosiála- ja dearvvasvuohtasuorggis ahte sámiide dárkkuhuvvon sosiálasuorggi bálvalusat leat plánejuvvon sisdoalu dáfus sámiid iežaset kultuvrra vuolggasajiin , nu , ahte sámiid árbevirolaš árvvut ja eallinvuohki vuhtiiváldojit ja ahte bálvalusat ollašuhttojit sámegielain ja sámiid iešráđđema vuođul .
Gollegiella - giellabálkkašupmi.
Gollegiella – Davviriikkalaš sámi giellabálkkašupmi geigejuvvo čakčat 2008 .
Evttohus bálkkašumi vuoitin oktan čálalaš ákkastallamiin man guhkkodat oažžu leat eanemustá 1– 2 siiddu , galgá ollet geassemánu 13. beaivvi rádjai .
Lassedieđut . .
Bajásdoalu ja bargiid iežaset siiddut.
Sisačáliheapmi lea oaivvilduvvon Sámedikki bargiide .
Čálit iežat sisa vuolábeale.
Sámenuoraid dáiddadáhpáhus.
Sámediggi ordne jahkásaččat ovttas gielddaiguin ja baikkalaš sámeservviiguin sámenuoraid dáiddadáhpáhusa .
Dáiddadáhpáhus ordnejuvvo vurrolagaid sierra gielddain ja dasa bovdejuvvojit buot sámi mánát ja nuorat sihke buot sámegiela ja sámegielat oahpahusas leahkki mánát ja nuorat .
Dáiddadáhpáhus lea lokten oidnosii máŋga ođđa dáiddára ja oassálastin lea álo leamašan hui viššal .
Dáiddadáhpáhus lea oassin riikkaviidosaš Nuorra Kultuvra .
Riikkaviidosaš temá ( musihkka , teáhter ja dánsa ) lassin sámidáhpáhusas lea álo leamašan juoga erenoamáš sámekultuvrii laktáseaddji temá .
Ordnejeddjiid mielas lea leamašan dehálaš duvdit daid astoáiggedoaimmaid , mat leat sámenuoraide mihtilmasat ja maidda sii eanemustá oassálastet .
Danne juoigan ja lávlun leat leamašan dávjjibut temán go eará suorggit .
Musihkkateáhter lea maid leamaš bivnnut , nuba bihtáide ráhkkaneapmi gilážiid uhca skuvllain lea mielddisbuktán máŋggalágan sierra astoáiggedoaimmaid .
Govva : Pinja Pieski 2014.
Raporta Roavvenjárggas - Raportti Roin tapahtumasta 2010.
Sámenuoraid dáiddadáhpáhus 2010 : g eahča govaid dás .
Govva : Tanja Sanila.
Arkitektuvragilvvu Sámekulturguovddáža plánemis.
Senáhtta-giddodagat ordne almmolaš , guovtteoasát arkitektuvragilvvu Sámekulturguovddáža plánemis .
Vuosttas muddu álgá 14.4.2008 ja nohká 30.6. 2008 .
Gilvvu nubbi muddu álgá 1.9.2008 ja nohká 3.10.2008 .
Gilvu lea rabas buohkaide Suoma , Eurohpa Uniovnna ja dan skáhpponláhkanjuolggadusaid birii gullevaš riikkaid olbmuide , guđege fámus leahkki soahpamušaid ja lágaid mielde .
Sámekulturguovddáš oanehaččat.
Fidnu viidodat 4800 brm2.
Doaimmat.
hálddahusdoaimmat.
kulturdoaimmat.
oahpahus- ja dutkandoaibma.
ealáhusaid ovddidandoaimmat.
doarjjabálvalusat.
Sisdoallu.
sápmelaš hálddahus- , kultuvra- , oahpahus- ja máhttinguovddáš.
dáhpáhusdállu ( filbma , musihkka , čoahkkimat ja konfereanssat ).
sápmelaččaid parlameantadállu Suomas.
sierra oassedoaimmat ovttas ráhkadit doaibmi ja čavddes oppalašvuođa.
Ulbmiláigetávval.
2008 arkiteaktagilvu.
2012 kulturguovddáš doaibmamin.
Sámekulturguovddáža prošeaktahoavda lea Juha Guttorm ja prošeaktabargi Marja-Riitta Lukkari .
Bargojoavkoovddastus.
Sámediggi – sámiid riikkabeaivvit.
Sámediggi lea jagi 1996 álggus iežas lágain vuođđuduvvon sámiid iešráđđenorgána .
Sámediggi vuođđuduvvui jagi 1995 ođasmahtton vuođđolága vuođul .
Sámedikki ovdal jagiid 1973 - 1995 doaimmai sámi parlameanta , mii lei vuođđuduvvon das addon stáhtaráđi ásahusain .
Sámediggi doaibmá vuoigatvuođaministeriija hálddahussuorggis muhto lea iešráđálaš stáhta eiseválddiin .
Sámedikki doaibma ruhtaduvvo stáhta bušeahttaruhtademiin .
Sámedikki váldodoaimmaide lea várrejuvvon stáhta bušeahtas s. 1,6 miljon euro .
Lassin sámedikki bokte mieđihuvvo ruhtadeapmi sámekultuvrii ja servviide , sámegielat árramánnavuođa bajásgeassin - ja sosiála- ja dearvvasvuohtabálvalusaid várás ja sámegielat oahppamateriálabuvttadeami várás .
Sámedikkis lea maiddái sierraprojeavttat , maidda boahtá ruhtadeapmi stáhta ja Eurohpa Uniovnna váriin .
Sámedikki dehalamos bargu lea ollašuhttit vuođđolágas dasa ásahuvvon doaimmaid dahjege ollašuhttit sáme kulturiešhálddahusa sihke dorvvastit sámi eamiálbmotkultuvrra seailuma ja ovdáneami .
Sámi kulturiešráđđen guoská sámiid ruovttuguovllu , mas lea mearriduvvon sámediggelága njealjátparagráfas ( 4 § ) .
Guvlui gullet Eanodaga , Anára ja Ohcejoga gielddaid guovllut sihke Lappi bálgosa guovlu Soađegili gielddas dahjege geavadagas Vuohčču .
Kárta : Sámiid ruovttuguovlu.
Barggut ja doaimmat.
Sámediggi cealká sámiid virggálaš oaivila .
Sámedikki bargun lea sámediggelága § 6 mielde ovddastit sámiid bargguide gullevaš áššiin nu álbmotlaččat go riikkaidgaskasaččatge .
Geavadis stuorra oassi sámedikki riikkaidgaskasaš ovddastusain bargo golmma riikka sámedikkiid ja Ruošša sámeservviid , sámi parlamentáralaš ráđi ( SPR ) doaimma bokte .
Sámediggi geavaha iehčanas mearridanválddi .
Sámediggi sáhttá addit evttohusaid , álgagiid ja cealkámušaid eiseválddiide ( lága § 5 ) .
Sámediggi addá jahkásaččat 60-200 iešđudetlágan álgaga ja cealkámuša sierra beliide .
Lassin sámediggi nammada ovddasteddjiid máŋgga eará bargojoavkkuide .
Nubbi guovddáš doaibmanvuohki lea eiseválddiiguin ráđđádallan .
Sámediggelága § 9 mielde eiseválddit galget ráđđádallat sámedikkiin buot viidásut váikkuheaddji ja mearkkašahtti doaibmabijuin , mat sáhttet dalán ja erenoamáš vugiin váikkuhit sámiid dillái eamiálbmogin .
Ráđđádallanulbmil guoská ee. sámiid guoski láhkaaddima ovddideami , sámegiela ja oahpahusa guoskavaš áššiid sihke eanageavaheami ja ruvkelága mieldásaš lobiid mieđiheami sámiid ruovttuguovllus .
Álbmotlaš láhkaásaheami lassin sámedikki doaimmaid stivre sámedikki čoahkkima dohkkehan bargoortnet , mas mearriduvvo ee. virggiin , iešguđet orgánain ja daid doaimmain sihke hálddahusmeannudeamis sámedikkis .
Válgabaji álggus sámedikki čoahkkin dohkkeha doaibmaplána oppa válgabadjái .
Doaibmaplánas bidjet ulbmiliid sámedikki doaimmaide .
Dárkilut jahkásaš ulbmiliid ásahit jagi bušeahtas .
Sámedikki bargoveahkapolitihka stivrejit bargoveahkapolitihkalaš áššegirjjiiguin , maidda gullet bargoveahkapolitihkalaš programma sihke dásseárvo- ja ovttaveardásašvuođaplánat .
Sámedikki váldodoaibmabáiki lea Anáris sámekulturguovddáš Sajosis .
Sámedikkis leat lassin siidodoaibmabáikkit Eanodagas ja Ohcejogas .
Govva : Sámedikki organisašuvdna.
Sámedikki 21 lahtu ja njealje várrelahtu válljejuvvojit sámiid siste juohke njealját jagi dollojuvvon válggain .
Juohke sámiid ruovttuguovllu gielddas galgá válljet unnimustá golbma ovddasteaddji sámediggái .
Maŋimuš válggat doaimmahuvvojedje jagi 2011 čakčat .
Govva : Sámedikki čoahkkin.
Sámediggelága ođastus.
Sámedikki birra addon lága leat aiddo ođasmahttimin .
Ođastusa válmmaštallan bargojoavku luohpadii ovttamielalaš evttohusa jagi 2013 loahpas .
Árvalusas evttohit nuppástuhttima várás sápmelašmeroštallama , sámedikki doaimmaid , sámedikki ovddasteddjiid meari lasiheami , evttohuvvo mearrideami várás oktasašdoaibmageatnegasvuođas dálá ráđđadallanulbmila sadjái sihke ođasmahttima várás sámedikki válgavuogádaga .
Sámedikki čoahkkin dohkkehii čoahkkimisttis 18.12.2013 cealkámuša bargojoavkku evttohusas .
Evttohusa guottihedje earet muhtun nuppástusevttohusaid .
Sámiid eará álbmotválljen orgánat.
Sámedikki lassin nuortalaččain lea iežas , sierra oktasašbargoorgána , Nuortalaččaid giličoahkkin nuortalaš guovllus .
Nuortalaš guvlui gullet oasit Anára gielddas .
Nuortalašláhka spiehkkasa sámediggelágas leamen eana - ja meahccedoalloministeriija vuolde .
Nuortlašlágas mearriduvvo ee. nuortalaččaid ealáhussii guoski vuoigatvuođain .
Norgga sámiid álbmotválljen orgána , sámediggi vuođđuduvvui jagi 1987 ( láhka 1987:56 ) ja dat álggahii doaimmas jagi 1989 .
Norga lea ratifiseren ILO 169-soahpamuša eamiálbmogiid vuoigatvuođain .
Norgga vuođđoláhka dovddasta sápmelaččaid eamiálbmogin .
Ruoŧa sámiid álbmotválljen orgána , sámediggi vuođđuduvvui jagi 1992 ( láhka 1992:1433 ) ja dat álggahii doaimmas jagi 1993 álggus .
Ruoŧa sámediggi lea sihke iešráđđenorgána ja stáhta virgedoaimmahat .
Ruoŧa sámediggi lea Ruoŧa eanadoalloministeriija hálddahussuorggis .
Ruoŧa vuođđoláhka dovddasta sámiid álbmogin .
Ruošša sámiid ovddastit guokte Ruošša sámesearvvi .
Ruošša sámit leat vuođđudan iežaset álbmotválljen orgána , sámedikki , muhto Ruošša láhkaásaheapmi iige hálddahus dovddas dan sajádaga .
Bargojoavkoovddastus.
Parlamentáralaš ráđđi.
Parlamentáralaš ráđđi.
Sámi parlamentáralaš ráđđi ( SPR ) lea Suoma , Norgga ja Ruoŧa sámedikkiid gaskasaš parlamentáralaš ovttasbargoorgána .
Ruošša sámeorganisašuvnnat oassálastet ovttasbargui dárkojeaddjin SPR:s .
Murmánskka guovllu sámiparlameanta lea ohcan bissovaš lahttovuođa SPR:s .
SPR vuođđuduvvui njukčamánu 2. beaivve jagis 2000 .
Ruoŧa Sámediggi searvvai SPR:i cuoŋománus 2002 .
Norgga , Ruoŧa ja Suoma sámediggi jođihit SPR 16 mánotbaji áigodagain .
Čállingoddin doaibmá dat sámediggi , geas jođihanvástu ain lea .
SPR:a doaimma stivrejit jagi 1997 sohppojun ovttasbargosoahpamuš ja jagi 2003 dohkkehuvvon bargoortnet .
Ságajođihanvuorru lea dál Ruoŧa sámedikkis .
Jagi 2015 ságajođihanvuorus lea Suoma sámediggi .
Suoma sámedikki ovddasteaddjit SPR:s.
Sámedikki čoahkkin vállje ovddasteddjiid sámi parlamentáralaš ráđđái válgabadjái .
SPR ovttasbargosoahpamuša mielde sámedikki politihkalaš njunnošat galget gullat SPR:i .
Doaibmabajis 2012-2015 ovddasteaddjin leat :.
Klemetti Näkkäläjärvi ( várrelahttun Ulla Magga ).
Rauni Äärelä ( várrelahttun Petra Magga-Vars ).
Nihkolas Valkeapää ( várrelahttun Veikko Porsanger ).
Sámi parlamentáralaš ráđi stivrras Suoma sámedikki ovddastit Klemetti Näkkäläjärvi ja Tiina Sanila-Aikio .
SPR:a ovttasbargosoahpamuša mielde sámedikki polithkalaš njunnosat galget oassálastit lahttun SPR:a stivrra doaimmaide .
Doaimmat.
SPR:a doaimmaid stivre jahkásaččat dievasčoahkkin , mii ordnejuvvo unnimustá oktii jagis .
Čoahkkin dohkkeha SPR doaibmaplána , mii ráhkaduvvo guovtti jahkái hávil .
SPR doalai ovddit geardde čoahkkimis Ubmis čakčat 2013 .
SPR lea vuođđudan iežas oktavuhtii nuoraidlávdegotti , masa bohtet ovddasteaddjit guđege riikka sámedikki nuoraidráđiin / - lávdegottiin .
Nuoraidlávdegoddi čoahkkana SPR dievasčoahkkima oktavuođas .
Suoma sámedikki ovddasteaddjin lávdegottis leat nuoraidráđi ságajođiheaddji Nilla Rahko ja lahttu Anne-Máret Labba .
SPR lea vuođđudan maiddái beahtoáššiid lávdegotti .
Lávdegottis Suoma sámedikki ovddasta II várreságajođiheaddji Heikki Paltto.
SPR doaibmaplána lágida SPR stivra , mii čoahkkana sullii 4 geardde jagis .
SPR doaibman lea ovddidit sámedikki gaskasaš ovttasbarggu sihke gieđahallat áššiid , mat gusket dahje sáhttet guoskat sámiid máŋgga riikkas dahje sámiid álbmogin .
SPR ovddasta Suoma , Ruođa ja Norgga sámiid davviriikkain ja riikkaidgaskasaš oktavuođain .
SPR váldoulbmilat leat davviriikkalaš sámesoahpamuša dohkkeheapmi , SPR doaimma ovddideapmi ja sámiid vuoigatvuođalassajádaga buorideapmi .
SPR lea mearridan , ahte sámit ráhkadit oktasaš oaivila SPR:s davviriikkalaš sámesoahpamuša joatkkaráđđádallamiin .
Ulbmilin lea ovddidit SPR doaimmaid davviriikkalaš sámesoahpamuša geatnegasvuođaid ektui sihke buoridit Ruošša sámiid vejolašvuođa oassálastit ovttasbargui .
Sámeparlamentarihkkáriid konfereansa.
Sámeparlamentarihkkáriid vuosttas konfereansa lágiduvvui Johkamohkis 24.2.2005 .
Konferensii oassálaste Norgga , Ruoŧa ja Suoma sámedikkiid sihke Ruošša sámiid ovddasteaddjit .
Ovdal konfereanssa guđege riikka sámedikkit dolle iežaset dievasčoahkkima Johkamohkis .
Sámeparlamentarihkkáriid konfereansa lei historjjálaš dáhpáhus .
Konfereansa dohkkehii Johkamohki julggáštusa , man mielde oktasaš konfereansa lei historjjálaš mearka sámepolitihkalaš barggus .
Konfereansa muittuhii das , ahte sámit leat okta álbmot , man oktilašvuođa riikkaid ráját eai oaččo rihkkut .
Julggáštus deattuha earet eará sámiid iešmearridanvuoigatvuođa ja barggu davviriikkalaš sámesoahpamuša áigái oažžuma dihtii .
Johkamohkis mearriduvvui , ahte sámeparlamentarihkkáriid oktasaš konfereansa ordnejuvvo golmma jagi gaskkaid .
Nubbi sámeparlamentarihkkáriid konfereansa lágiduvvui Roavvenjárggas 28.10.2008 .
Goalmmát sámeparlamentarihkkáriid konfereansa ordnejuvvui Girkonjárggas 10.11.2011 .
Konferenssa julggáštusas gieđahallet sámiid ovttasbarggu ovddideami , sámiid iešmearridanvuoigatvuođa ollašuvvama sihke ávžžuhit stáhta ratifiseret ILO-169 soahpamuša eamiálbmogiid vuoigatvuođain .
Konfereanssa mielde meroštallama das , geaid atnit sápmelažžan , galgá vuođđuduvvat sámiid iežaset ja oktasaš áddejupmái áššis .
Njealját sámeparlamentarihkkáriid konfereansa lágiduvvui Ubmis 20.2.2014 .
Konfereanssa fáddán lei sámiid árbevirolaš ássanguovlluid luondduriggodagaid ávkkástallan ja davviriikkalaš sámesoahpamuš .
Konferensii oassálaste Norgga , Ruoŧa ja Suoma sámedikkiid lahtut sihke Ruošša sámeservviid ovddasteaddjit .
Suoma sámedikkis konferensii oassálaste 16 parlamentarihkkára .
Sámeparlamentarihkkárat čoahkkanedje Ubmis .
Govva : Pia Ruotsala.
Ubmi konfereansa dohkkehii julggáštusa davviriikkalaš sámesoahpamušas sihke sámiid árbevirolaš ássanguovlluid luondduriggodagaid ávkkástallama gieđahalli julggáštusa .
Suoma sámedikki ovcci lahtu guđđe sierra cealkámuša luondduriggodagaid ávkkástallama sámiid árbevirolaš ássanguovlluid gieđahalli julggáštusa artihkkalii 4 .
Eará oasil buot Suoma sámedikki ovddasteaddjit dorjo julggáštusa .
Sámedikki neahtasiiddut njeálji gillii.
Interneahta siidduid ođastusbargu lea leamašan jođus čakčamánu 2007 rájes , barggu bohtosin Sámedikki ruoktosiiddut leat 2.5. rájes njeálji gillii : suoma- , davvisáme- , ánaráš- , ja eŋgelasgillii .
Nuortalašgielat siiddut almmustahtojuvvet miessemánu áigge go teknihkalaš čuolmmat leat čovdojuvvon .
Interneahtasiidduin gávdojit dál vuođđodieđut Sámedikkis ja Sámedikki doaimmain .
Dieđut siidduide lasihuvvojit dađistaga , ođđa materiálaid lassin aigumuššan lea bidjat siidduide maiddái vássán jagiid raporttaid , cealkámušaid jna. .
Ođđa siidduid teknihkalaš ollašuhttamis vástidii Solinum Oy ja olgguldashámis reklámafitnodat Studio Borga .
Interneahtasiidduid ođastusa ulbmilin lei teknihkalaš vejolašvuođaid ja olgguldashámi ođasmuhttima lassin ođastit siidduid vástidit otná beaivve dárbbuid .
Mii sávvat ahte ođđa siiddut bálvalit nu sápmelaččaid go maiddái media , virgeoapmahaččaid ja eara ovttasbargoguimmiid buorebut , dadjá Sámedikki hálddahushoavda Juha Guttorm .
Sámedikki neahtasiiddut gávnojit čujuhusas www.sámediggi.fi.
Ságadoalli Klemetti Näkkäläjärvi ON Bistevaš Forumis.
Sámedikke ságadoalli Klemetti Näkkäläjärvi lea leamaš New Yorkas čuovvume ONa Bistevaš Foruma álgoálbmotáššiid čoahkkima , ja son doalai čuovvovaš sáhkavuorut forumii :.
Čađahuvvon prošeavttaid loahparaporttaid gávnnat dokumeantabáŋkku PROŠEAVTTAT-máhpas .
Ollesáigásaš ságadoalli.
Sámediggi vállje gaskavuođastis ollesáigásaš ságadoalli olles válgabadjái .
Ságadoalli bargun lea jođihit sámedikki politihkalaš doaimma ja ovddastit Suoma sápmelaččaid álbmotlaš ja riikkaidgaskasaš oktavuođain .
Doaibmabaji 2012-2015 sámedikki ortniiduvvančoahkkin válljii Anáris 15.2.2012 ságadoallin lt ; juvvá Lemet , Klemetti Näkkäläjärvi .
Näkkäläjärvi doaimmai sámedikki ságadoallin maiddái doaibmabajis 2008-2011 .
Duogáš.
Mun lean Vuottesjávrres , Eanodagas eret .
Lean šaddan davvisámegiel boazodoallokultuvrras .
Munnje lea hui dehálaš , ahte mu sámi biktasiid lea duddjon munnje lagaš olmmoš ja dakko dáfus lean lihkolaš go mu lagašsogas lea duodjemáhttu .
Ovdal dálá bargon lean bargan dutkin máŋgga universiteahtas ja dutkanlágádusas .
Dutkiskuvlejumis lea leamaš olu ávki dáláš ságadoallibarggustan , daningo dát bargu gáibida hui olu čállinbarggu , dutkanbohtosiidda vuojulduvvama ja viiddes áššeollisvuođaid hálddašeami .
Dutkančuozáhahkan lea leamaš ja lea velnai sámi boazodoallu , dasa gullevaš terminologiija ja birasgaskavuohta .
Politihkalaš ulbmilat.
Sámedikki ságadoallin mu barggu stivre sámedikki válgabaji doaibmaprográmma .
Persovnnalaš dásis munnje leat hui dehálaččat sámegiela ealasvuođa dorvvasteapmi , sámi árbevirolaš diehtu , biras- ja dálkkádatrievdanáššit ja sámi ealáhusaid ovddideapmi , earenoamážit sámi boazodoalu doaibmavejolašvuođaid dorvvasteapmi .
Ollislaš ulbmilin lea dieđusge sápmelaččaid riektesajádaga buorideapmi , Ilo 169-soahpamuša ja davviriikkalaš sámi soahpamuša ratifiseren .
Buot sierralágaide , mat gusket sápmelaččaid , galgá oažžut sámi kultuvrra geahnohuhttima suoji .
Livččii maid dehálaš oažžut sámedikki eiseváldin , daningo dat dagalii vejolažžan sámedikki váikkuhanvejolašvuođaid buorideami ja vejolašvuođa juohkit sierralágán doarjagiid ja vehkiid viidáseappot ja iehčanasabut go dál .
Sámedikki vuollegis resursadássi lea okta stuora árru sámi kulturiešstivrema gárganeapmái ja ulbmilin leage sámedikki ruhtadeami bissovaš dássebajideapmi dálážis .
Vuollegis resursadássi gáibida sámedikkis fatnama ja galgánai suokkardallat , mot sáhtáleimmet oažžut doaibmamet beaktileabbon dáláš resurssaid gárgehemiin ja vuoruhemiin .
Ságadoalli barggus.
Ságadoalli bargu doallá sisttis hui olu mátkkošteami , ovddasteami ja čoakkámastima .
Bissovaš bargojoavkoovddastemiid lassin jođihan sámediggelága 9 §:a mielde ráđđádallamiid ja oassálasttán sierra váljagoddegullamiidda sihke buvttán sámedikki dearvvuođaid iešguđetlágán dilálašvuođaide .
Bargoáiggit leat guhkit , muhto nuppe dáfus bargu addá olu ja dat lea máŋggalágán .
Dan dihte luomosáigge doallama buncaraggát dán barggus eai leat .
Lea maiddái dehálaš lohkat áigeguovdilis dutkamušaid ja ohcat vugiid , mot sápmelaččaid sajádaga ja sámedikki barggu sáhttá ovddidit .
Buot čálalaš sámedikki evttohusaid , maidda boahtá mu vuolláičálus , manan hui dárkket čađa ja geahčan , ahte dat dávistit sámedikki doaibmaprográmmii ja politihkalaš ulbmiliidda ja dagan dárbbu mielde rievdadanevttohusaid .
Suoma sámedikki ságadoalli bargu spiehkasta Norgga ja Ruoŧa sámedikkiid ságadoalli barggus .
Suomas ságadoalli jođiha čoakkáma sihke dievasčoakkámis ja stivrras .
Norgga ja Ruoŧa sámedikkis ságadoalli jođiha čoakkáma dušše stivrras ja dievasčoakkámis čoakkáma jođiha ng. sáhkaolmmoš , dego Suoma riikkabeivviinnai .
Ságadoalli duppalrolla Suomas dagaha iežas hástalusaid barggu dikšumii ja lasiha barggu .
Livččiinai dárbu suokkardallat parlamentaralismma doarjuma várás dán guovtti barggu sierranastima Suoma riikkabeivviid ja davviriikkalaš málle mielde .
Gaskkohagaid bargu lea dego livččii dánseme čavgejun oara nalde go galgá viggat oktanaga ovddidit sámi kultuvrra ja dan sierra intreassajoavkkuid ollislaččat .
Sámedikki politihkalaš jođiheapmi ja politihkalaš ulbmiliid ovddideapmi gáibida olu , daningo lávkkit leat unnit ja byrokratiija ráhttát leat njoazit .
Lihkus goitge dievasčoakkámis ráđđe stuora ovttamielalašvuohta das , mot sámedikki bargu ja sápmelaččaid sajádat sáhttá ovddiduvvot .
Sámedikki politihkalaš barggu váttásnuhttá goitge dat , ahte sámedikkis eai doaimma iežas politihkalaš bellodagat eaige sierra joavkkuin leat politihkalaš prográmmat .
Demokratiija ja jienasteddjiid dáfus dát lea buncarakkis , daningo jienasteaddjit eai vealttekeahttá dieđe iežas válljen olbmo politihkalaš linnjá .
Dan dihte go bellodagat eai leat , eaige politihkalaš prográmmatge , de politihkka personaliserejuvvo álkit ja kritihkka čuohcá olbmuide , ii politihka bargamii .
Ságadoalli bargui gullá maid ovttasbargu sámi boazodolliiguin ja sámi servviiguin .
Anán dáid deaivvademiid hui mávssolažžan .
Lea dehálaš gullat rásseruohtasdási dárbbuid , ja mielalis gulalin gietti dávjjibutge .
Áigi ii fal oro bistime juohke diŋgii .
Ságadoalli ovddasvástádussan lea maid dieđiheapmi sámedikki politihkalaš barggus ja leannai viggan lasihit rabas- ja čađačuovgivuođa sihke ságastallama sámi politihkas iežan blogga bakte .
Geahččalan maid fuolahit das , ahte buot min ovdanbuktojumit gávdnojit sámedikki ruovttusiidduin .
Dieđihandoaimmas livččii buoridanmunni , muhto šaddat bargat unna resurssažiid olis ja eat geargga buot bargat bargoáiggi olis .
Guovddášluohttámušdoaimmat.
Davviriikkalaš sámesoahpamuša joatkkaráđđádallamiid Suoma sáttagotti áirras.
Meahciráđđehuslága sámiid guoski paragráffaid ođadeami válmmaštalli bargojoavkku áirras.
Sámi parlamentáralaš ráđi áirras.
Sámedikki ovddasteaddji sámepresideanttaid ja – ministariid oktasaščoakkámis.
Sámediggelága ođadeami válmmaštalli bargojoavkku áirras.
Árktalaš ráđđádallangotti áirras.
Suvdilis gárganeami doaibmagotti áirras.
Olmmošvuoigatvuođasáttagotti ja dan bargováljagotti áirras.
Lappi allaskuvlakonsearnna ráđđádallangotti áirras.
Biodiversiteahttabargojoavkku áirras.
Álbmotlaš artikla 8j-bargojoavkku áirras ja ságajođiheaddji.
Guovddášpublikašuvnnat.
Näkkäläjärvi , K. 2008 .
Näkkäläjärvi , K. 2011 .
Girjjis : In Finland har vi this thing called reilu meininki .
Vähemmistövaltuutettu , Kuopio .
Maiddái fierbmepublikašuvdnan .
Oktavuohtaváldimat.
Gulan mielalis oainnuid sápmelaččain ja jurdagiid sámedikki ja sápmelaččaid riektesajádaga ovddideami várás .
Válgalávdegotti ságajođiheaddji.
Válgalávdegotti čálli.
Válgalávdegotti plánejeaddji.
Ohcanskovvi.
Sámedikki válggat.
Sámedikki válggat.
Sámiide eamiálbmogin lea vuođđolágas sihkkaraston iežaset giela ja kultuvrra guoski iešráđđen sámiid ruovttuguovllus .
Iešráđđema pláne ja ollašuhttá sámediggi jagi 1996 rájes ( Láhka sámedikkis 17.7.1995/974 ) .
Sámediggi lea sámiid iežaset álbmotválljen orgána , man bargun lea fuolahit sámiid iežaset giela ja kultuvrra sihke sámiid sajádaga eamiálbmogin guoski áššiid .
Sámediggeválggat doaimmahuvvojit juohke njealját jage .
Čuovvovaš sámedikki válggat doaimmahuvvojit jagi 2015 .
Sámedikki válgalávdegoddi ollašuhttá válggaid sámedikkis addojuvvon lága 4 logu ja vuoigatvuohtaministeriija válgameannudeamis addán ásahusa ( 3.11.2006/965 ) mielde .
Jietnavuoigadahtton leat sápmelaččat , geat leat merkejuvvon sámedikki válgalogahallamii .
Jietnavuoigadahtton sápmelaččat leat maiddái válgagelbbolaččat ja sáhttet álgit válggain evttohassan .
Válgalogahallama ráhkadeapmi ja dasa ohcaleapmi.
Válgalávdegoddi merke válgalogahallamii daid sápmelaččaid , geat ledje jietnavuoigadahtton jagi 2011 válggain .
Ovddit válggain válgalogahallamii merkejuvvon olbmuid mánát , geat leat boahtán jienastanvuoigatvuođaahkái , nuppiid sániiguin devdet 18 jagi maŋimustá válggaid maŋimuš beaivve , merkejuvvojit válgalogahallamii das maŋŋá , go sii leat almmuhan doallat iežaset sápmelažžan .
Dán almmuhusa galgá bargat juovlamánu maŋimuš beaivve rádjai , mii lea ovdal válgajagi .
Dan várás jienastanvuoigatvuođaahkái boahtán olbmuide postejuvvo máhcahankonfeluhtain ohcamušskovvi , man sii galget deavdit , vuolláičállit ja máhcahit poastta fárus válgalávdegoddái .
Válgalogahallamii merkejuvvojit maiddái dat olbmot , geat ieža čálalaččat ohcalit válgalogahallamii ja geaid válgalávdegoddi gávnnaha jietnavuoigadahtton sápmelažžan .
Válgalogahallamii sáhttá ohcalit sámediggelága 3 §:a 1 momeantta 1 , 2 ja 3 čuoggáid ja 21 § vuođul .
Bivdaga válgalogahallamii váldima dahje das eretsihkkuma várás galgá bargat válgalávdegotti dan dárkkuhusa várás ráhkadan ohcamušskoviin , man galgá máhcahit válgalávdegoddái poastta fárus nu , ahte dat joavdá maŋimustá juovlamánu 31 beaivve dmu 16.00 , mii lea ovdal válgajagi .
Almmuhus jienastanvuoigatvuođas.
Válgalogahallamii merkejuvvon sápmelaččat ožžot almmuhusa jienastanvuoigatvuođas , válgalogahallama oaidninláhkai doallanáiggis ja - báikkiin ja válggaid doaimmaheapmái gullevaš eará áššiin poastta fáro guovva-njukčamánus válgajagi .
Buohkaide jienastanvuoigatvuođa bivdán olbmuide sáddejuvvo ovdal válgalogahallama ásaheami oaidninláhkai diehtu das , leatgo sii merkejuvvon válgalogahallamii vai eai .
Válgalogahallan lea oaidninláhkai válgajagi njukčamánus 10 maŋŋálas árgabeaivve , ii goittotge árgalávvardaga .
Válgalogahallama dárkilut oaidninláhkai doallanáiggis ja - báikkis almmuhuvvo almmolaš gulahusain .
Olmmoš , guhte lea iežas mielas guđđon vuoiggaheamet eret válgalogahallamis dahje gean guoskevaš merkejupmi válgalogahallamis lea boastut , sáhttá čálalaččat gáibidit njulgema válgalávdegottis maŋimustá 14 beaivve válgalogahallama oaidninláhkai doallama guoskevaš áiggi nohkamis .
Válgalávdegotti mearrádussii duhtameahttun sáhttá buktit vuigengáibádusa sámedikki stivrai čoavdima várás .
Evttohasa ásaheapmi.
Evttohasa sámedikki válggaide sáhttet ásahit uhcimustá golbma jietnavuoigadahtton sápmelačča maŋimustá 31 beaivve ovdal válgadoaimmahusa álggaheami .
Evttohasa ásaheamis dieđihuvvo almmolaš gulahusain .
Evttohasásaheami várás devdojuvvo válgalávdegotti nannen skovvi .
Válgalávdegoddi gieđahallá evttohasaid válgagelbbolašvuođa , ráhkada ja nanne sin guoskevaš evttohaslogahallama ja almmustahttá dan farggamusat .
Válggaid doaimmaheapmi.
Sámediggeválggat doaimmahuvvojit válgajagi čakčamánu vuosttas dievas vahku vuossárggas álgi njealje vahku áigge .
Válgaáššebáhpárat doaimmahuvvojit jietnavuoigadahtton olbmuide čakčamánu álggus poastta fárus čálihuvvon breavan ja jienasteaddji máhcaha válgaáššebáhpáriid válgalávdegoddái seammá láhkai čálihuvvon sáddehussan das maŋŋá go lea jienastan .
Poastta bokte sáddejuvvon válgaáššebáhpárat galget leat válgalávdegottis jienaidrehkenastima álggaheami rádjai .
Jienaidrehkenastin álggahuvvo válggaid álggaheamis viđát vahku vuossárgga .
Sámedikki lahttun bohtet dat 21 olbmo , geat válggain leat ožžon eanemus jienaid dainna eavttuin , ahte sin joavkkus leat uhcimustá golbma lahtu guđege sámiid ruovttuguovllu gielddas ( oktiibuot 12 ) .
Lassin dáid gielddain boahtá válljejuvvot okta várrelahttu guđege gielddas ( oktiibuot 4 ) .
Válgalávdegoddi nanne válgga bohtosa goalmmát beaivve jienaidrehkenastima álggaheamis doallan čoahkkimis .
Ohcanskovvi.
Sámediggi almmuha Sámenuoraid dáiddadáhpáhusa 2008.
Sámenuoraid dáiddadáhpáhusa 2008 earenoamáš sámefáddan lei girji , mii galggai juogaláhkái guoskkahit sámi eallima ja kultuvrra .
Girjegilvvus eai lean ahkeráját .
Mearreáigái bohte oktiibuot 27 iešguđetlágan girjji , main golmmas ledje Power Point – prográmmain ráhkaduvvon davvisámegielat cd-girjjit .
Davvisámegielat bábergirjjit bohte 17 , anárašgiellagat 4 ja nuortalaš girjjit 3 .
Davvisámegielat girjjiid árvvoštalai Ruoŧa sámi dáiddár , girječálli ja oahpaheaddji Inghilda Tapio .
Su mielas lei hui váttis válljet vuoitti , go nu máŋggas ledje fiinna ja vuđolaš barggut .
Son árvvoštalai girjjiid maid dan vuođul , mo dain sáhtášii almmuhit ja deaddilit “ albma ” girjin .
Nuoramus mánáid joavkkus bálkáhuvvo Avvila vuolleskuvlla 0-2 luohkáid Máidnasat mánuid mielde .
“ Hui fiinna girji mii eandalii galggašii deaddiluvvot .
Fiinna govat ja “ onomatopoehtalaš ” čálus dahket girjji hui gelddolažžan .
Nuppi bálkkašumi dán joavkkus oažžu Anára vuolleskuvlla 3-6 luohká Manin nu lea ?.
Fiinna , buorit govat mat juo ieža muitalit fearaniid . ”.
Veháš boarrásut mánáid girjjiin bálkáhuvvojit Gárasavvona skuvlla 6. luohká Ellen-Máret Juuso girjjiinis Geatki ohcá iežas bearráža ja Gáregasnjárgga skuvlla 6. luohká Mánná duoddaris , mas lea “ somás muitalus ja fiinna govat .
Das lea maid nu gohčoduvvon rukses láigi mii doalvu muitalusa ovddosguvlui ” .
Ellen-Máret Juuso girji jienastuvvui maid geahččiid favorihttan Heahtás .
Tapio mielas girjjis lei buorre muitalus , fiinna govat ja “ rukses láigi ” .
Girjjis lea dehálaš fádda : aktonasvuohta ii leat somá , muhto dat unna geatkkáš goit gávdná olbmáid .
Stuorit mánáid girjjiin bálkáhuvvo Anára vuolleskuvlla 6. luohká girjji Vierccain vuitui .
Dan lea álki lohkat ja das leat hirbmat buorit govat .
Hui somás muitalus . Beassá boagustit ” .
Avvila vuolledási 3-6 luohká girji Gonagasa gollit ja stáluid silbbat oažžu maid bálkkašumi erenoamáš dáiddalašvuođa dihte .
Dán Tapio mielas galggašii deaddilit earenoamážit oanehis muitalusaid geažil .
Nuortalašgielat girjjiid logai Satu Moshnikoff , guhte lea almmuhan moanaid girjjiid ja bargan hui ollu nuortalašgiela ovdii .
Su evttohusa vuođul bálkáhit 3. luohkálaš Juuso Fofonoffa girjji Sää ´m jânnan rock ´s , mas lea áigeguovdilis fádda ja ollu fantasiija .
Čálli lea heivehan máttuin árbejuvvon dáidduid dálá áigái buriin bohtosiiguin .
Moshnikoff ávžžuha čálli joatkit girječállima !.
Anarašgielat girjjiid árvvoštalai girječálli ja dáiddár Aune Kuuva , gean evttohusa vuođul bálkkašupmi addojuvvo Anára vuolleskuvlla 5-6 luohká oahppiid girjái Lappum uábbi , man leat dahkan Marjut Ahvenlampi , Pekka Moilanen , Riikka Morottaja , Anne Seipiharju ja Jussá Seurujärvi .
Girjjis lea buorre ja gelddolaš máinnas ja hui fiinna govat .
Máidnasis leat ollut dáhpáhusat ja fantasiija .
CD-girjjiid árvvoštalai Sámediggi skuvlen- ja oahppamateriáladoaimmahat .
Gilbbesjávrri skuvlla 2-9 luohká girji Olbmot ovdal min oaččui buot eanemus plus-čuoggáid .
Girji lea hui kreatiiva , dat rahpá ođđa luottaid ovdanbuktimii ja dahká historjjá geasuheaddjin .
Hui buorit govat , ollu buorit ja dáiddalaš ideat ja fiinna ivnnit .
Dat lea spontána , miellagiddevaš ja vuđolaš ovdanbuktin , man sihkkarit lei suohtas bargat .
Doaimmahaga mielas dat heive temámateriálan historjjá oahpahussii .
Minusin sáhttá máinnašit nama , man ferte molsut , dasgo dán nammasaš historjjá girji gávdno juo !.
SÁMEDIGGI SÁVVÁ LIHKU JA ČÁLLINMOVTTA BUOHKAIDE NUORRA GIRJEČÁLLIIDE JA HÁSTALA AIN OVDDIDIT ČÁLLINDÁIDDUIDEASET !.
SÁMEDIGGI GIITÁ SÁMEOAHPAHEADDJIID BUORI BAGADALLAMA JA MÁNÁID JA NUORAID MOVTTIDAHTTIMA OVDDAS !.
Sámediggi sávvá sihke oahppiide ja oahpaheddjiide buori geasi !.
Stipeanddat sámegiela oahppiide.
Sámediggi juohká stipeanddaid 17 sámegiela oahpuin bures menestuvvan oahppái sámiid ruovttuguovllu gielddaid skuvllain .
Stipeanddat juhkkojuvvojit skuvllaid giđđafeasttain sihke eatnigiellagiidda ja sámegiela vieris giela lohkkiide .
Stipeanddat addojuvvojit 6 ođđa stuđentii Ohcejoga , Anára , Eanodaga ja Soađegili logahagain .
Sii leat buohkat čađahan davvisámegiela iskosa stuđeantadutkosis .
11 stipeandda juhkkojuvvojit vuođđooahpahusa čađahan , ovccát luohkás geargan oahppiide .
Vuođđooahpahusa stipeandda ožžot 10 davvisámegiela oahppi ja 1 nuortalašgiela oahppi .
Soađegilli Reeta Pyhäjärvi.
Aimo Guttorm válljejuvvui Sámedikki láhkačálli virgái.
Ohcejohkalaš vuoigatvuohtadiehtaga kandidáhtta / várreduopmár Aimo Guttorm válljejuvvui Sámedikki láhkačálli fásta virgái .
Guttorm lea dikšon virggi dan maŋŋá go ovddeš láhkačálli Heikki J. Hyvärinen sirdášii ealáhahkii mannan čavčča .
Guttorm vuittii jienasteamis vuoigatvuohtadiehtaga kandidáhtta Siiri Jomppanen jienaiguin 11-9 .
Virggi ohce oktiibuot njealjis , geain okta geassádii ovdal válljema .
Sámedikki láhkačálli lea juridihkálaš-hálddahuslaš virgeolmmoš , gean bargui gullá ee. válmmaštallat sámiid vuoigatvuohtadiliide guoski áššiid nugo cealkámušaid , evttohusaid , beali váldimiid , muittuhančállagiid ja muhtumin juoba láhkaevttohusaid .
Dasa lassin láhkačálli bargá Sámedikki ealáhus- ja vuoigatvuohtalávdegotti áššemeannudeaddjin ja čállin .
Sámedikki čoahkkin bisttii vuossárgga gitta gaskaija rádjái .
Láhkačálli válgga lassin čoahkkin mearridii dán válgabaji doaibmanprográmmas , ekonomiijaplánain ja dohkkehii diimmá rehketdoalu .
Eará áššit sirdojuvvojedje boahttevaš čoahkkimiidda .
Olggosaddimat.
Oahppamateriálat.
Dieđihančállosat.
Raporttat.
Sámiid parlameanta.
Professor Veli-Pekka Lehtola girji.
Girjji sáhttá diŋgot Sámedikki Anára doaibmabáikkis .
siiddut : 215.
Sámediggi 2005.
Olggosaddimat.
Oahppamateriálat.
Dieđihančállosat.
Raporttat.
Anárašgiella , girjjálašvuohta.
davvisámegielas jorgalan : Iisakki Mattus.
siiddut : 95.
Sámediggi 2013.
” Dát ođđa prentehus Antoine de Saint-Exupéry girjjis Bás Prinssáš … čuovvu dárkilit álgoálgosaš amerihkálaš prentehusa jagis 1943 , mii áidna prentehussan almmustuvai girječálli ealedettiin . ”.
Goasttideaddji fuopmášahttin.
Sibirijálaš máidnasat.
Válljen , doaimmahan ja jorgalan suomagillii : Kirsti Siraste.
govat : Hannu Lukkarinen.
siiddut : 158.
Sámediggi 2001.
siiddut : 48.
Sámediggi 2006.
govat : Sylvi Rasmus.
siiddut : 158.
Máidnasat leat válljejuvvon girjjis ” Inarinlappalaista kansantietoutta ” , A. V. Koskimies 1886.
Lappi leanaráđđehus 1995.
Olggosaddimat.
Oahppamateriálat.
Dieđihančállosat.
Raporttat.
Anárašgiella , sátnegirjjit.
govat : Stephen Cartwright.
jorgalan : Pia Nikula ja Anne-Marie Kalla.
Vuosmuš tuhháát säännid - girji lea jorgaluvvon eaŋgalsgielat girjjis “ The First Thousand Words in English ” .
Girji heive sátnegirjin máŋggajahkásaččaide : giellabeasis mánát sáhttet geahččat govaid ovttas oahpaheddjiin ja seammás oahppat sániid ságastallama bokte .
Skuvllas fas girji heive 1. luohká rájes gitta logahaga ja ámmátskuvlla rádjái .
Ja heivehan dát govvasátnegirji ollesolbmuidenai .
Sáhttá leat suohtas dutkat mot anárašgiella birge ođđaáigásaš birrasis .
Girje heive sihke eatnigiela oahpahussii ja maiddái sidjiide , geat lohket giela vieris giellan .
govat : Sirpa Seppänen.
dássi : álgooahpahus - 3 lk.
Dán govvasátnegirjái leat čohkkejuvvon sullii 500 sáni , eanas nominat .
Sámediggi 2000.
Sámediggi 2010.
Girjái leat čohkkejuvvon badjel 400 anársámegielat idioma – dajaldagat , mat leat sajáiduvvan anársámegillii ja maid mearkkašumi ii dalán ádde sáni álgoálggolaš mearkkašumi čađa .
Idiomat leat čilgejuvvon suomagillii ja mearkkašumi čielggadan dihte addojuvvojit ovdamearkkat , main dajaldagat leat geavahuvvon .
Olggosaddimat.
Oahppamateriálat.
Dieđihančállosat.
Raporttat.
Davvisámegielat oahppamateriálat.
Duodji.
Olggosaddimat.
Oahppamateriálat.
Dieđihančállosat.
Raporttat.
davvisámegielas jorgalan : Ilmari Mattus.
Teavstta lea dárkkistan ja heivehan Anára guvlui Matti Morottaja .
dássi : vuođđoskuvla.
siiddut : 45.
Girji čilge mot galgá lávu ja bealljegoađi cegget , mot árrana ja sajušdola dahkat , mot sáhttá luonddu ávdnasiid átnit ávkin .
Olggosaddimat.
Oahppamateriálat.
Dieđihančállosat.
Raporttat.
Anárašgielat oahppamateriálat.
Anárašgiella vieris giellan.
Girjjálašvuohta.
Mánáidgirjjit.
Luondu ja biras.
Biologiija ja eatnandiehtu.
Oskkoldat.
Olggosaddimat.
Oahppamateriálat.
Dieđihančállosat.
Raporttat.
Juhkkojuvvo skuvllaide ja girjerádjosiidda .
Ii leat vuovdimassii !.
Ilmari Mattus , jođiheaddji.
Musihkka : Matti Kurkela , orgel.
Bádden : Yle Sámi Radio 2.4.2002.
Buvttadan : YLE Sámi Radio &amp;amp; Sámediggi 2008.
Bádden : Yle Sámi Radio 3.9.2003 Buvttadan : Yle Sámi Radio &amp;amp; Sámediggi 2008.
govat : Jukka Lemmetty.
jorgalan : Ilmari Mattus.
siiddut : 128.
Sámediggi 2002.
govat : Jukka Lemmetty.
jorgalan : Ilmari Mattus.
Sámediggi 2002.
( Oahppi ođđa testamentá ).
govat : Jukka Lemmetty.
jorgalan : Matti Morottaja.
govat : Timo Lagerkrans.
jorgalan : Matti Morottaja.
Sámediggi 2003.
Olggosaddimat.
Oahppamateriálat.
Dieđihančállosat.
Raporttat.
Plakáhtat leat oaivvilduvvon giellabesiide , beaivedikšunsajiide ja sámegielat luohkáide .
Anárašgielat plakáhtaid teavsttaid lea ráhkadan Tanja Kyrö .
Plakáhtaid čuovgagovaid lea váldán Ulla Isotalo .
Sámediggi 2014.
Somás lávdespeallu , masa lea govviduvvon okta kaleandarjahki .
Spealus ii leat álginčuokkis iige moalla .
Ii heive vuollái 3-jahkásaččáide .
Spealus leat uhca oasit .
Spealus leat davvi- , anár- ja nuortalašgielat sánit seamma goarttaid alde , muhto sánit eai vástit nuppiideaset , nu ahte spealu ii heive geavahit “ sátnegirjin ” sámegielaid gaskkas .
Ii heive vuollái 3-jahkásaččáide .
Spealus leat uhca oasit .
Sámediggi 2003.
jorgalan : Matti Morottaja.
siiddut : 40.
haddi : 2,00 €.
jorgalan : Matti Morottaja.
Siiddut : 86.
Sámediggi 2008.
Olggosaddimat.
Oahppamateriálat.
Dieđihančállosat.
Raporttat.
Nuortalašgiella.
Siiddut : 404.
Sámediggi 2009.
Ulbmilin leat maiddái oahpásmahttit eatnigiela čállojuvvon hámis nuortalašgielat rávesolbmuide , sihke veahkehit sin , geat leat vajálduhttán eatni gielaset muhto háliidit dál lohkagoahtit dan .
Sámekulturguovddáža arkitektuvragilvvu barggut.
Sámekulturguovddáža arkitektuvragilvvohallama vuosttaš muddu nogai 30.6.2008 .
58 gilvvohallanevttohusa .
Sámi girkobeaivvit Anáris jagis 2009.
Sámi ekumenalaš girkobeaivvit ordnejuvvojit Anáris geassemánu 12.-14. beivviid 2009 .
Girkobeivviide leat vuordimis sullii 1500 sápmelačča Suomas , Ruoŧas , Norggas ja Ruoššas .
Beivviid temán lea Sámi girkobeaivvit – oktavuohta Ipmilii ja guđet guimmiidasamet .
Lea sávahahtti ahte girkobeivviin šaddá sámiid ekumenalaš ja riikkaidgaskasaš girkolaš ávvudeapmi ja gávnnadanbáiki .
Girkobeivviid prográmma sisttisdoallá ipmilbálvalusaid , semináraid , konsearttaid , filmmaid sihke earet eará iežas doaimma nuoraide .
Girkobeivviid váldodoaibmagoddi čoahkkanii borgemánu 6.-7. beivviid Anáris .
Doaibmagoddi árvalii beivviid semináraid fáddán earet eará sámiid girkolaš eallima guorahallama dál ja boahttevuođas , sámi kontekstuálalaš teologiija sihke Ruošša sámiid historjái ja dillái oahpásmuvvama .
Áššegirjji mielde girkobeivviid ordnejit Suoma , Ruoŧa ja Norgga sámit ovttasráđiid .
Sámi girkobeivviid ordne Oulu bismagoddi ovttas Suoma sámedikkiin sihke Ruoŧa ja Norgga sámi girkoráđiiguin .
Organiseremis leat mielde maiddái Barentsa girkuid ráđđi sihke Oulu ortodoksalaš bismagoddi .
Vuosttas Sámi girkobeaivvit dollojuvvojedje Johkamohkis Ruoŧas jagis 2004 .
( 11.8.2008 / NP ).
LASSEDIEĐUT : Sámebáhppa Tuomo Huusko , tuomo .
huusko ( at ) evl .
fi , tel. 040 7338153 ; Bismagoddedekána Niilo Pesonen , niilo .
pesonen ( at ) evl .
fi , tel. ( 08 ) 5358 556 , 044 755 5556 ; Váldodoaibmagotti ságajođiheaddji Jouni Ilmari Jomppanen , tel. 0400 295588 .
Ođđa oahppamateriálat skuvlajagi álgui.
Sámediggi almmuhii skuvlajagi álgui 16 sámegielat siidomateriála ( oktiibuot 23 CD-ja DVD-skearru ) ja ovtta ođđa oahppogirjji .
Siidomateriálat leat anárašgielat mánáid filmmat ja vuoiŋŋalaš lávlagat , nuortalašgielat girkolávlagat ja evaŋgeliumteavsttat ja davvisámegielat máidnasat , jietnagirji ja sálmmat .
CD:at ja DVD:at leat báddejuvvon YLE Sámi radio studios Anáris .
Bealgi Niillasa mátkkit- animašuvdnaráiddus almmuhuvvojedje oktiibuot 22 anárašgillii jorgaluvvon oasi ( Pelgi Nijlâs määđhih 31-52 ) .
Animašuvdnafilmmat leat leamaš skuvllaid anus jo ovdal geahččaladdanpreanttusin .
Anárašgielat sálmmat ja vuoiŋŋalaš lávlagat ( Anarâšlavluuh ) almmuhuvvojedje duppal CD:an .
Sálmmaid lávlu anárašgielat sálbmajoavku ( Ilmari Mattus , Heli Aikio , Ilmari Aikio , Onni Aikio , Unto Aikio , Rauni Mannermaa ja Lyyli Vehmasaho ) ja eará vuoiŋŋalaš lávlagiid Rauni Mannermaa .
Nuortalašgillii almmuhuvvui CD-skearru , mas leat oktiibuot 20 girkolaš lávlaga .
Daid lávlu nuortalašgielat girkolávlunjoavku ( Erkki Lumisalmi , Aulikki Lumisalmi , Anna Lumisalmi , Katri Jefremoff , Seija Sivertsen ja Kirsti Näveri-Bogdanoff ) .
Johannes evaŋgelium ( Evvan Evaŋğélium ) , man lohká Erkki Lumisalmi , almmuhuvvui golmma CD-skearrus .
Davvisámegielat sálmmat , maid lávlu Heahtá sálbmajoavku ( Helena Valkeapää , Anni-Marja Valkeapää , Ilmari Laiti , Wimme Saari , Marie Kvärnmo-Valkeapää ja Niko Valkeapää ) , almmuhuvvojedje vihtta CD-skearru . Dasa lassin almmuhuvvui okta CD-skearru , mas lávlu Ohcejoga sálbmajoavku ( Janne Aikio , Annukka Hirvasvuopio-Laiti , Jenna Rasmus ja Niilo Rasmus ) ja okta CD , mas lávluba Annukka Hirvasvuopio-Laiti ja Janne Aikio .
Sálmmat leamaš skuvllaid anus juo ovdal geahččaladdanveršuvdnan .
Máiza-Bier Ánde čálii iežas eallima muitalusaid 1800-logu gaskamuttu maŋŋá Åkershus giddagasas , gosa lei dubmehallan n. g. Guovdageainnu stuimmiid geažil .
Skuvlla birasdiehtu 3-oahppogirji almmuhuvvui davvisámegielat jorgalussan , man lea sámegillii jorgalan Jovnna-Ánde Vest .
Ođđa ja ovdal almmuhuvvon oahppamateriálaid sáhttá diŋgot sámedikki skuvlen- ja oahppamateriáladoaimmahagas .
Materiálat addojuvvojit skuvllaide nuvttá.
Anárašgiela áppesa geahččaladdanveršuvdna almmustuvai.
Oahppit , geat álggahedje skuvlla anárášgielat oahpahusas , ožžo guhká vurdojuvvon áppesgirjji vuosttaš skuvlavahku loahpas .
Sámedikki skuvlen- ja oahppamateriáladoaimmahat almmuhii anárašgielat áppesa geahččaladdanveršuvnna .
Áppes juhkkojuvvui Anára girkosiidda skuvlla anárašgielat oahpahusjovkui .
Anárašgielat oahpahusas álggahedje oktiibuot čiežas , guhtta vuosttašluohkálačča ja okta ovdaskuvlalaš .
Anárašgielat áppes ´Anarâškielâ Aabis´ lea buot áiggiid vuosttaš .
Dan lea čállán Matti Morottaja ( Kuobžâ-Saammâl Matti ) ja govaid dasa lea ráhkadan Daniel Gelencsér .
Áppesa vuosttaš oasi materiála gárvanii aiddo go skuvlajahki álggii ja dat gokčá čakčalohkanbaji .
Anárašgielat áppes galgá válmmaštuvvat čakčat 2009 . Dat almmuhuvvo guoktin girjin , čakča- ja giđđaáppesin .
Sámi giellaláhkačielggadeapmi almmustuvai girjin.
Fil . lis .
Klemetti Näkkäläjärvi ( Juvvá Lemet ) ráhkadan čielggadeapmi ´Sámi giellalága ollašuvvan jagiin 2004-2006´ , lea almmustuvvan suomagillii prentejuvvon girjin .
Čielggadeapmi guorahalla viidát jagi 2004 fápmui boahtán ođđa Sámi giellalága ollašuvvama Suomas .
Čielggadeapmi válmmaštuvai mannan jagi loahpas ja lea dál almmuhuvvon measta 400-siidosaš girjin .
Čielggadeapmi árvvoštallá man veardde sámegielat bálvalusat leat fidnemis sámiid ruovttuguovllu gielddain , sámiid ruovttuguovllu stáhta eisseváldiin ja sámiid ruovttuguovllu olggobeale stáhta virgeeisseváldiin ja maiddái sámeorganisašuvnnain ja sámeservviin .
Čielggadeapmi sisttisdoallá maiddái viiddis doaibmabidjoevttohusaid mo ollašuhttit lága buorebut .
Prentejuvvon čielggadeapmi lea fidnemis Sámedikki sámegiela doaimmahagas .
Sámegielat oanádus lea lohkan láhkái sámedikki internet-siidduin ( dokumenttat &amp;amp;gt ; čilgehusat ) , gos Selvitys Saamen kielilain toteutumisesta lea fidnemis pdf-fiilan .
Sámi skuvlenáššiid oktasašbargoorgána ásahuvvon.
Sámediggi lea ásahan válgabadjásis 2008-2011 sámi skuvlenáššiid oktasašbargoorgána , man bargun lea ovddidit sámeoahpahusa ja diehtojohtima sámedikki ja oahpahuseisseváldiid gaskkas .
Ovttasbargoorgánas leat sámedikki ovddasteddjiid lassin oahpahusministeriija , oahpahusráđđehusa , Lappi leanaráđđehusa ja sámeguovllu gielddaid ovddasteaddjit .
Oahpahusministeriija lea nammadan iežas ovddasteaddjin alladárkkisteaddji Anna Mikander ( várreovddasteaddjin alladárkkisteaddji Seija Rasku ) .
Oahpahusráđđehusa ovddasta ovddidanhoavda Jorma Kauppinen ( várreovddasteaddjin oahpahusráđđi Leena Nissilä ) ja Lappi leanaráđđehusa čuvgehusdoaimmadárkkisteaddji Elisa Suutala ( várreovddasteaddjin čuvgehusdoaimmadárkkisteaddji Kari Torikka ) .
Anára gieldda ovddasteaddjin lea čuvgehushoavda Katriina Morottaja ( várreovddasteaddjin Laila Aikio ) , Eanodaga gieldda ovddasteaddjin oahpaheaddji Berit-Ellen Juuso ( várreovddasteaddjin Oula-Matti Palojärvi ) , Ohcejoga gieldda ovddasteaddjin gielddaráđđehusa ságadoalli Antti Katekeetta ( várreovddasteaddjin Arja Alaraudanjoki ) ja Soađegili gieldda ovddasteaddjin čuvgehusdoaimmahoavda Hilkka Orava ( várreovddasteaddjin Risto Varis ) .
Sámedikki ovddasteaddjin oktasašbargoorgánas leaba oahpaheaddji Rauni Äärelä ( várreovddasteaddjin Liisa Holmberg ) ja earenoamáš oahpaheaddji Nea Porsanger-Rintala ( várreovddasteaddjin Merja Nillukka ) .
Ovttasbargoorgána lea áigumuš bovdet čoahkkái čakčalohkanbaji áigge .
Sámedikki telefonnummirat nuppástuvvet 1.9.2008.
Sámedikki telefonnummirat nuppástuvvet 1.9.2008 rájes .
Molsaga ođđa nummir lea 010 839 3100 .
Telefonmolssa bálvala árgabeivviid dmu 9.00–15.00 .
Sámedikki faksanummir lea 010 839 3101 .
Áššehas sáhttá riŋget olbmo telefonlaktagii juogo njuolgga gažaldatvuloš olbmo njuolggaválljennummiriin 010 839 + njealjenummira vuollenummiriin .
Sámedikki bargoveaga ođđa telefonnummirat gávdnojit čujuhusas www.sámediggi.fi &amp;amp;gt ; Oktavuohtadieđut .
Nuppástusa mielde Sámedikki áššehasbálvalus ja olbmuid fáhten buorránit .
Riŋgen 010 - álgosaš nummiriidda máksá 8,21 sentte / hálešteapmi + 5,90 sentte / minuhtta juohke sajis Suomas láigetelefovnnas riŋgedettiin .
Mátketelefovnnas riŋgedettiin haddi lea 8,21 sentte / hálešteapmi + 16,90 sentte / minuhtta .
Hattit dollet sisttiset 22 % árvvulassevearu .
Olgoriikkain riŋgedettiin hatti meroštallá báikkálaš operáhtor .
xxx.
Arkitektuvragilvvu evttohusat válljejuvvon nuppi muddui.
Sámikulturguovddáša arkitektuvragilvu čuoččáldahtii beroštumi - 58 evttohusas 6 válljejuvvojedje gilvvu nuppi muddui .
Sámikulturguovddáša huksemis Anára girkosiidii Juvddujoga gáddái Senáhta-giddodagat ordnii guovttemuttot arkitektuvragilvvu .
Gilvvu 1. muddu , mii ollašuhttui idealundosaš gilvun kulturguovddáša arkitekruvralaš ja doaibmii evttohusa gávdnama várás , nogai 30.6. 2008 , ja dasa dohte buohkanassii 58 evttohusa .
Evttohusain , maid dahkkit ledje sihke suopmelaččat ja olgoriikkalaččat , ledje bálkkášanlávdegotti mielde lahkonan kulturguovddáša arkitektuvralaš čovdosa illudahtti máŋgga eará láhkai .
Bálkkášanlávdegoddi áigu gohččut 1.9. - 3.10.2008 ordnen gilvvu 2. muddui guhtta evttohasa .
Gilvvohalliide addojit guđege evttohussii joatkkaplánenrávvagat das , mo bargguid galggašii ain ovddidit .
Arkitektuvragilvvu 2. muddu čielgá 3.12.2008 .
Gilvvu evttohusat leat doaimmahuvvon nammamearkkain , nuba dán muttus dahkiid namat , geat leat válljejun joatkit gilvvus eai leat dieđus .
Kulturguovddáša váldoplánen álgá ođđajagimánus 2009 ja huksenbargguide beassat giđđat 2010 .
Plánaid mielde visti váldo geavahussii jagi 2012 áigge.
Ođđa oahppamateriálat almmustuvvan.
Davvisámegiela giđđaáppesa ( Áppes 2 ) ođasmahttojuvvon preanttus ja davvisámegielat Skuvlla birasdiehtu 3 , bargogirji leat almmustuvvan .
Guovttioasát Áppes leamaš anus juo sullii 20 jagi ja dan dahkkit leat Helena Valkeapää , Seija Guttorm ja Aletta Ranttila .
Dál almmuhuvvon preanttus lea ortnega mielde njealját ja dan teavsttat leat muhtin muddui ođasmahttojuvvon .
Birasdieđu bargogirji gullá oktii dán čavčča almmuhuvvon seammánammasaš oahppogirjjiin , Skuvlla birasdiehtu 3 .
Birasdieđu girjjit leat sámi birrasii heivehuvvon jorgalusat goasttidanfitnodat Otava almmuhan oahppogirjeráiddus .
Sámegillii daid lea jorgalan Jovnna-Ánde Vest .
Girjjit leat fidnemis Sámedikki skuvlen- ja oahppamateriáladoaimmagas ja juhkkojuvvojit skuvllaide nuvttá.
Dieđut máná vuoigatvuođain anáraš- ja nuortalašgillii.
Máná vuoigatvuođaid dieđihančálus lea dál almmustahtton maiddái anáraš- ja nuortalašgillii .
Ovdal dieđihančálus almmustuvai jo davvisámegillii mánáidáittardeaddji internetsiidduin.
Dieđihančállosii leat čohkkejuvvon dieđut ON máná vuoigatvuođaid oktasašsoahpamušas , mii geahččala sihkkarastit buot mánáid ovddu ja erenomáš dárbbuid .
Davvisámegielat dieđihančálus lea oažžumis maiddái prentejuvvon veršuvdnan mánáidáittardeaddji doaimmahagas .
Sámediggái ruhta lassebušeahtas.
Sámediggi oažžu stáhtaráđi 21.10. soahpan goalmmát lassebušeahtas 50.000 euro lasseruhtadeami doaibmasis .
Sámedikki ruhtadilli lea leamaš čavga juo máŋga mánotbaji ja goluid lea ferten geahpedit minimii .
Sámedikki ságajođiheaddji Klemetti Näkkäläjärvi ( Juvvá Lemet ) atná lasseruhtadeami erenomáš buorre áššin .
Lasseruhtadeapmi dahká vejolažžan joatkit loahppajagi doaimma normála vugiin .
– Mu mielas lasseruhtadeapmi lea namalassii giittus sámediggái bures dahkkojuvvon barggus .
Dát addá buriid vejolašvuođaid ovddidit doaimma ja joatkit produktiiva ovdduidgohcima .
Näkkäläjärvi lea erenomáš duđavaš dasa , ahte sámedikki dahkan lasseruhtadanohcamuš oaččui doarjaga badjel bellodatrájáid .
– Erenomážit galgá giitit vuoigatvuođaministeriija ja Lappi riikkabeai ’ olbmuid .
Sámedikki stáhtadoarjja gullá stáhta bušeahtas vuoigatvuođaministeriija váldoluohkkái .
ON:a sierraraporterejeaddji S. James Anaya : Sámit ovdamearka.
- Davviriikkaid sápmelaččat leat ovdamearkan máilmmi eará álgoálbmogiidda das go ovddidit ođđa málliid eamiálbmogiid vuoigatvuođaid dorvvasteamis .
Buorre ovdamearka ođđa málliin lea riikkaid ráđđehusaid ja golmma riikka sámedikkiid ovttasbargun valmmaštallojuvvon evttohus davviriikkalaš sámekonvenšuvdnan .
Professor S. James Anaya , gii bargá Ovttastuvvon Nášuvnnaid álgoálbmogiid ja vuođđovuoigatvuođaid sierraraporterejeaddjin , buvttii iežas dearvvahusa sámi parlamentarihkariid konferánsii Roavvenjárggas maŋŋebárgga 28.10 .
Sierraraporterejeaddji Anaya gávnnahii , ahte lea oalle dábálaš , ahte álgoálbmot lea juohkásan eallit máŋgga riikkas .
Dan dihtii málle guovllulaš álgoálbmotsoahpamušas , man sápmelaččat leat ovddidan , sáhttá leahkit buorre ovdamearkan eará eamiálbmogiidda , mat ellet seammálágán diliin .
Son ávžžuhii sámi parlamentarihkkariidda nana ovttasbarggu , vai sámekonvenšuvdna dohkkehuvvošii riikkain ja de boađášii fápmui .
Sámi parlamentarihkariid konferánsii oassálaste Suoma , Norgga ja Ruoŧa sámedikkiid lahtut , Ruošša sámeorganisašuvnnaid ovddasteaddjit , dárkkuheaddjit ja sámeáššiid gieđahalli virgeeisseváldit ja politihkarat .
Konferánssa ordnejeaddjin lei 2000-logu álggus vuođđuduvvon Sámi parlamentáralaš ráđđi , mii lea Davviriikkaid sámedikkiid ovttasbargoorgána .
Konferánssa prográmma fáttát laktásedje davviriikkalaš gažaldagaide nugo sámi giellaovttasbargui , sámenuoraid davviriikkalaš ovttasbargui ja Suoma , Ruoŧa ja Norgga mánáidáittarteddjiid ovttasbargoprošeavtta bohtosiidda .
Sámi kulturvahku oktasaš temá , álgoálbmogiid árbediehtu , maiddái lei konferánssa fáddán .
Suoma , Ruoŧa ja Norgga Sámedikkit ávžžuhit stáhtaid ovttasráđiid sámedikkiiguin ovddidit davviriikkalaš sámekonvenšuvnna fápmui boahtima .
Sámedikkit ávžžuhit stáhtaid maiddái nášuvnnalaš mearrádusaide ILO 169 soahpámuša vuoiŋŋas ja ávžžuhit Suoma ja Ruoŧa ratifieret soahpámuša .
Roavvenjárggas maŋŋebárgga 28.10 dollojuvvon sámi parlamentárihkariid konferánsa dohkkehii loahppaáššegirjji , mas dat ee. deattuha stáhtaid ovddasvástádusa ollašuhttit iežaset álgoálbmogii guoski álbmogiidgaskasaš geatnegasvuođaid .
Konferánssa loahppaáššegirji ollásit čuovvovaččas :.
Loahppadokumeanta.
Nubbi sámeparlamentarihkarkonferánsa Roavvenjárggas golggotmánu 28. b. 2008.
Nubbi sámeparlamentarihkarkonferánsa , vuođđuduvvon Suoma , Norgga ja Ruoŧa sámedikkiid áirasiin ja mas oassálastet Ruošša beale sámiid ovddasteaddjit , čoahkkanan Roavvenjárgii golggotmánu 28. b. 2008 :.
Guorrasit ollislaččat dan vuosttaš sámeparlamentarihkarkonferánssa julggaštussii , Johkamohki-julggaštussii , ja deattuhit man deaŧalaš lea dat mii biddjojuvvui vuođđun dan julggaštusas ,.
Deattuhit ahte stáhtain lea ovddasvástádus implementeret ON eamiálbmotjulggaštusa , ja čujuhit seammás ahte mis sámi parlamentarihkkariin ja sámedikkiin lea ovddasvástádus fuolahit ahte eamiálbmotjulggaštusa mearrádusat geavahuvvojit ja čuvvojuvvojit ,.
Muittuhit stáhtaid gos sámit ásset ahte ain gávdnojit ollu álbmotrievttálaš geatnegasvuođat mat eai leat doarvái bures ollašuhttojuvvon , ja ahte bargu fuolahit dan ahte geatnegasvuođat doahttaluvvojit stáhtaid bealis berre vuoruhuvvot ,.
Deattuhit ahte mii sámit leat okta álbmot , danne go mis lea oktasaš historjá , kultuvra , giella ja eatnamat , ja ahte riikarájit eai galgga rihkkut min oktavuođa ;.
Julggaštit ovttaoaivilvuođa čuovvovačča hárrái :.
1 .
Sámiin álbmogin lea ON 1966 konvenšuvnna vuosttaš artihkkala mielde mii guoská iešmearridanvuoigatvuhtii riekti mearridit sin politihkalaš dili , ovdánahttit sin ekonomalaš , sosiála ja kultuvrralaš ovdáneami ja ráđđet sin iežaset luondduriggodagaid ja gávdnosiid , ja eai man ge dihte galgga vuoigatvuođat resurssaide mat leat dárbbašlaččat sin birgenláhkái váldot sis eret .
Sámiid galgá guldalit ja sii galget beassat searvat mearrádusproseassaide áššiin mat váikkuhit sámiide njuolga , ja stáhtat galget ovdalgihtii addit dieđu buot daid doaibmabijuid birra mat gusket sámiide ja maidda sámit galget leat miehtan .
2 .
Árbediehtu lea dehálaš oassi sámi kultuvrras ja identitehtas .
Sámiin lea riekti bisuhit , suddjet ja ovdánahttit iežaset kulturárbbi , árbedieđuid ja kultuvrralaš ovdanbuktimiid gullevaš duogášvuoigatvuođaiguin .
Stáhtat galget ovttasráđiid sámiiguin čađahit ávkkálaš doaibmabijuid mat váikkuhit ahte dat vuoigatvuođat dohkkehuvvojit ja daid doaimmaheapmi suddjejuvvo .
Árbevirolaš sámi symbolaid ii galgga leat lobálaš geavahit sámiid mieđiheami haga , ja dat galget duššefal geavahuvvot dakkár ulbmiliidda maid sámit ieža dohkkehit .
3 .
Sámit leat ollu sohkabuolvvaid eallán luonddus ja viežžan das birgejumi ja sis lea erenoamáš gelbbolašvuohta luonddusuodjaleamis ja geavaheamis .
Sámiid árbediehtu mielddisbuktá iešalddis nana ceavzilis ovddideami .
Sámiid erenoamáš oktavuohta lundui siskkilda sihke geatnegasvuođa ja ovddasvástádusa váldit dárbbašlaččat vuhtii birrasa ja resurssaid ja dasto gaskkustit árbedieđuid boahttevaš sohkabuolvvaide .
4 .
Vuoigatvuohta seailudit , geavahit ja ovdánahttit iežas giela lea vuođđoolmmošvuoigatvuohta .
Sámiin lea vuoigatvuohta geavahit ja gulahallat iežaset gielain .
Sámit ieža sámedikkiid bokte galget hálddašit sámegiela .
Stáhtat fertejit ollašuhttit sin nationála ja riikkaidgaskasaš geatnegasvuođaid sámegiela ektui .
5 .
Sámi mánáin ja nuorain lea riekti hupmat ja oahppat iežaset giela , doaimmahit iežaset kultuvrra ja ovddidit iežaset identitehta .
Stáhtat ja sámedikkit fertejit ovttasráđiid ásahit čoahkkananbáikkiid mánáide ja nuoraide , nugo organisašuvnnaid ja neahttačoahkkananbáikkiid , maiddái rastá riikarájiid .
Sámi mánáin ja nuorain lea riekti oažžut dievaslaš dearvvašvuođa- ja sosiálafálaldaga mas lea vuođđun sin iežaset giella ja kultuvra , ja mii vuhtiiváldá sin čearddalaš , kultuvrralaš , gielalaš ja osku duogáža doarjun- ja veahkkedoaibmabijuid bokte .
Sámedikkit áigot ovttas stáhtaiguin čuovvolit Suoma , Norgga ja Ruoŧa mánáidáittardeddjiid oktasaš davviriikkalaš raportta hástalusaid .
Stáhtat fertejit ollislaččat deavdit daid vuoigatvuođaid mat sámi mánáin ja nuorain leat nationála rievtti ja riikkaidgaskasaš rievttálaš dási mielde .
6 .
Sámedikkiin lea geatnegasvuohta doahttalit ahte ii oktage galgga vealahuvvot sohkabeliid , seksuálalaš soju dahje čearddalašvuođa dihte .
Sámi nissoniin ja dievdduin galget leat seammalágan vejolašvuođat , vuoigatvuođat ja geatnegasvuođat buot servodatsurggiin .
Nissoniin ja dievdduin galget leat seamma vejolašvuođat oassálastit mearrideaddji orgánain ja váikkuhit viidásit ovttasbarggu buot servodatsurggiin .
7 .
Stáhtat fertejit identifiseret ja dohkkehit sámiid eaiggáduššan ja- geavahanvuoigatvuođaid iežaset eatnamiidda .
Sámit galget oažžut eatnamiid buhtadussan dahje eará buhtadusa go sin eatnamiid duohtadit .
Stáhtat galget addit ruovttoluotta eatnamiid maid leat geavahan go leat geargan daiguin .
Stáhtat galget dohkkehit sámiid rievtti oažžut oasi ávkkástallanárvvus go vižžet minerálaid dahje riggodagaid eatnama vuolde , ja vuoigatvuođa eará resurssaide maid stáhtat oamastit dakkár guovlluin gos sámit orrot dahje geavahit .
Sámi báikkálaš servodagaid ferte ráhkkanahttit vai dat sáhttet dustet hástalusaid mat čuvvot sin guovlluid resursaávkašuvvamis .
8 .
Sámedikkit konstaterejit ahte eai ovttage stáhtas gos sámit ásset leat ortnegat mat siskkildivčče sámedikkiid bargui bušeahttarámmaiguin ja ruhtademiiguin sámi ulbmiliid várás ja sámedikkiid iežaset vuoruhemiid duohtandahkama várás .
Sámedikkit čujuhit ahte iešmearridanvuoigatvuohta , iešvuoruhanvuoigatvuohta ja konsulterenvuoigatvuohta doaibmabijuid hárrái main sáhttá leat njuolga mearkkašupmi sámiide eamiálbmogin , leat guovddáš álbmotriekteprinsihpat .
Dáid prinsihpaid fertejit stáhtat dohkkehit ja doahttalit , maiddái bušeahttamearrideamis ja sámi ulbmiliid ruhtadeamis .
9 .
Sámedikkit deattuhit ahte davviriikkalaš sámekonvenšuvnnas lea stuorra mearkkašupmi sámi servodatovddideapmái , ja konstaterejit fuolastumiin ahte lea čuožžilan eahpesihkarvuohta šiehtadusa čuovvoleame ektui maid ministarat geain lea ovddasvástádus sámi áššiin ja sámedikkiid presideanttat sohpe , geahča beavdegirjji , beaiváduvvon skábmamánu 14. b. 2007 .
Sámedikkit čujuhit seammás dan positiivvalaš bargui maid buot stáhtat dahke oažžut ON eamiálbmotjulggaštusa mearriduvvot .
Sámedikkit ávžžuhit ministariid geain lea ovddasvástádus sámi áššiin ja sámedikkiid presideanttaid jođáneamos lági mielde joatkit davviriikkalaš konvenšuvnna proseassain dainna lágiin ahte čuovvolit 2007 skápmamánu šiehtadusa .
10 .
Sámedikkit ávžžuhit stáhtaid ovttas sámedikkiiguin álggahit davviriikkalaš sámi soahpamuša doaibmabiju stáhtaid gaskasaš ovttasbargočovdosiin , mii guoská buot sámiide .
Sámedikkit ávžžuhit stáhtaid našuvnnalaš čovdosiidda ILO 169 – soahpamuša vuoiŋŋas ja ávžžuha Suoma ja Ruoŧa ratifiseret dán soahpamuša .
Suomas , Norggas ja Ruoŧas lea earenoamáš ovddasvástádus ahte sámegiella seailu ja ovddiduvvo ealli giellan maiddái olggobealde sámi guovlluid .
Sámedikkit ávžžuhit guoskevaš stáhtaid , ahte sámi guvlui šaddá allaoahppanbiras vai sámi nuorain lea vejolašvuohta šaddat sámegiela áššedovdin .
Sámiide sosiála- ja dearvvašvuođafuolahusa ovddidanprográmma.
Sámediggi dohkkehii čoahkkimistis 27.10.2008 Sámiid sosiála- ja dearvvašvuođafuolahusa ovddidanprográmma jagiide 2008-2011 .
Prográmma ulbmilin lea oasistis ovddidit sámiid gielalaš ja kultuvrralaš vuođđorivttiid ollašuvvama iešstivrejumi vuođul .
Sámit galget sáhttit boahttevuođasge eallit ja ovdanit iežas álbmogin , iežas vuolggasajiid vuođul , suddakeahttá váldoálbmogii .
Dát eaktuda sámegillii ja sámi kultuvrii vuođđuduvvi bálvalusaid lasiheami ja daid sisdoalu ovddideami .
Sámiid bálvalusaid ovddideamis deattuhuvvojit boarrásiid bálvalusat , arrabajásgeassin , sosiálabargu , psykososiála bálvalusat , mánnárávvehatdoaibma , eallindiliid ja sosiála dorvvu ovddideapmi .
Sámediggi lea šaddan dehálaš sosiála- ja dearvvašvuođasuorggis doaibmi orgánisašuvdna jagi 2002 rájes go dasa vuosttaš geardde čujuhuvvui earenoamáš stáhtaveahkki sámegielat sosiála- ja dearvvašvuođabálvalusaid buvttadeami várás .
Sámediggi ruhtada stáhtavehkiin sámeguovllu gielddaid sámegielat bálvalusaid .
Sámi parlamentáralaš ráđi ságadoallibargu Ruŧŧii.
Sámi parlamentáralaš ráđi ságadoallin boahttevaš guokte jagi doaibmá Ruoŧŧa .
Jođihanvástu sirdásii Ruoŧa sámediggái Norggas , man sámedikki ságadoalli Egil Olli guđii ságadoalli sajis Ruoŧa sámedikki ságadoalli Lars Ándde Bæerii SPR dievasčoahkkimis Roavvenjárggas 29.10 .
Davviriikkaid sámedikkit dikšot Sámi parlamentáralaš ráđi ságadoalli bargguid vurrolágáid guokte jagi hávil .
Suoma sámedikki ságadoalli Klemetti Näkkäläjärvi ( Juvvá Lemet ) deattuhii dievasčoahkkimis doallan sáhkavuorustis SPR mearkkašumi earenoamážit dál go stáhtat ja sámedikkit leat ovttasráđiid válmmaštallamen davviriikkalaš sámekonvenšuvnna fápmui buktima .
Davviriikkalaš sámekonvenšuvnna dohkkeheapmi Suomas , Norggas ja Ruoŧas lea okta Sámi parlamentáralaš ráđi váldoulbmiliin doaibmabajis 2008-2010 .
Álgoálbmogiid vuoigatvuođat leat guovddáš sajis Sámi parlamentáralaš ráđi barggus .
Sámedikkit leamaš aktiivvalaččat fárus ovddideamen mannan jagi ( 2007 ) ON generalčoahkkimis dohkkehuvvon álgoálbmotjulggaštusa .
Parlamentáralaš ráđi ovddasteaddjit leat maiddái oassálastán ON álgoálbmotáššiid bissovaš foruma ( UN .
Permanent Forum on Indigenous Issues ) čoahkkimiidda SPR:a vuođđudeami , 2000-logu álggu rájes .
Sámi parlamentáralaš ovttasbarggu dehálaš ulbmilat leat maiddái sámegillii guoski láhkaásaheami harmoniseren iešguđet riikkain , sámi giellaovttasbarggu ođđasisorganiseren , sámeoahpahusa nannen earenoamážit vuođđoskuvllas , oahppamateriálaovttasbarggu ovddideapmi ja sámenuoraid oassálastin- ja vaikkuhanvejolašvuođaid buorideapmi .
Sámi allaskuvlla ovddideapmi sámi universiteahttan gullá maiddái parlamentáralaš ráđi váldoulbmiliidda .
Sámi giellalávdegoddái , mii jođiha sámi giellaovttasbarggu ja mas leat ovddasteaddjit buot sámegielain , nammaduvvojedje jagiide 2008-2011 Suoma sámegielaid ovddasteaddjin : davvisámegiella Vesa Guttorm ( várrelahttu Petra Biret Magga ) , anárašgiella Petteri Morottaja ( Ilmari Mattus ) , nuortalašgiella Erkki Lumisalmi ( Jouni Moshnikoff ) .
Kulturdoarjagiid ohcan 2009.
Jagi 2009 stáhta bušeahttaárvalusas lea evttohuvvon 205 000 euro sámegielat kultuvrra ovddideapmái ja sámeservviid doaibmamii .
Doarjjaohcamušaid galgá doaimmahit kulturlávdegoddái maŋimustá 30. skábmamánu 2008 rádjai čujuhusain : Sámediggi , Kulturlávdegoddi , PL 41 , 99981 OHCEJOHKA .
Ohcanskoviid ja lassedieđuid fidne kulturčállis tel. 010 839 3103 ja fáksa 010 839 3131 sihke šleađgapoastta bokte Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
Skoviid sáhttá maiddái čálihit Sámedikki internetsiidduin čujuhusas www.sámediggi.fi.
Sámi giellaovttasbargu galgá nannejuvvot.
Sámi giellaovttasbarggu galgá buoridit daningo giella ovttasta sámiid badjel rájáid .
Álgoálbmotgielat , nugo sámegielat , leat hui áitojuvvon unna gielat , mat dárbbašit stáhtain nannosut doarjaga , gávnnahii Sámedikki várreságadoalli Irja Seurujärvi-Kari Sámi parlamentarihkkáriid konferánssas Roavvenjárggas 28.10 .
- Maiddái sámeservodat galgá duođalaččat bargat sámegielaid ealáskahttima ovdii , dajai Seurujärvi-Kari .
Álgoálbmotgielat leat badjel bealli buot máilmmi 7000 gielas .
Váldooassi máilmmi áitojuvvon gielain leat álgoálbmotgielat .
Irja Seurujärvi-Kari sáhkavuoru sámiid giellapolitihkas gávnnat dás Irja Seurujärvi-Kari sáhkavuorru giellaoktasašbarggus 28102008 .
Davviriikkalaš sámesoahpamuš ministtarčoahkkimis Helssegis.
Suoma , Norgga ja Ruoŧa sámeáššiin vástideaddji ministaraid ja sámedikki ságajođiheddjiid jahkásaš čoahkkin dollui Helssegis skábmamánu 12. beaivve vuoigatvuohtaministtar Tuija Brax jođihemiin .
Čoahkkimis gieđahallui eará lassin davviriikkalaš sámesoahpamuš joatkkaválmmaštallan .
Soahpamuša joatkkaválmmaštallamii gullevaš bargu lea ádjánán , go Suopma lea gártan bidjat ovdasadjái sámiid ruovttuguovllu stáhtaeatnamiid geavaheapmái laktáseaddji álbmotlaš fidnu válmmaštallama .
Mearriduvvui goittotge , ahte Davviriikkalaš sámesoahpamuša guoskevaš proseassa jotkojuvvo Norgga ságajođiheaddjiáigodagas 2009 dan láhkai , ahte čielggaduvvo mo vejolaš soahpamušráđđádallamiid galggašii geavatlaččat ollašuhttit .
Norgga , Ruoŧa ja Suoma gaskasaš soahpamuša ulbmilin lea ráhkadit sámiid rivttiid guoskevaš ovttalágan davviriikkalaš muddema .
Soahpamušas livčče mearrádusat earret eará sámiid iešmearridanvuoigatvuođas , ovttasbarggus sámedikkiid ja stáhtaid gaskkas , sámiid gielalaš ja kultuvrralaš vuoigatvuođain ja maiddái ealáhusain .
Ruoŧa ovddasteaddjin čoahkkimis lei eanadoalloministtar Eskil Erlandsson .
Sámedikki ovddastedje ságajođiheaddjit Egil Olli Norggas , Lars-Anders Baer Ruoŧas ja Klemetti Näkkäläjärvi ja Irja Seurujärvi-Kari Suomas .
Norgga bargo- ja integrášuvdnaministtar Dag Terje Andersen ii sáhttánge oassálastit čoahkkimii girdinoktavuođaid váttisvuođaid dihtii .
Giellabálkkašupmi Sámi Siidii ja ubmisámegiela oahpaheaddjái.
Davviriikkalaš sámegiela bálkkašupmi Gollegiella juhkkui Helssegis gaskavahku skábmamánu 12. beaivve guovtti sámegiela ánssolaš ovddideaddjái .
12 500 euro sturrosaš bálkkašumi juogadeigga Ohcejoga sámesearvi Sámi Siida ja ubmisámegiela oahpaheaddji ja giellabargi Henrik Barruk .
Bálkkašumi jugii vuoigatvuohtaministtar Tuija Brax sámeáššiid ministtariid ja sámedikki ságajođiheddjiid čoahkkima oktavuođas .
Vuoigatvuohtaministtar Brax lassin báikki alde ledje Ruoŧa eanadoalloministtar Eskil Erlandsson ja maiddái sámedikki ságajođiheaddjit Egil Olli Norggas , Lars-Anders Baer Ruoŧas ja Klemetti Näkkäläjärvi Suomas .
Juohke nuppi jagi juhkkon giellabálkkašupmi mieđihuvvo ovttaskasolbmuide dahje ovttastumiide Norggas , Ruoŧas , Suomas dahje Ruoššas sámegiela ovddideamis .
Sámi Siida - searvi ánssášii bálkkašumi guhkálas barggus sámegiela buorrin Ohcejoga gielddas .
Searvi lea dovdomassii váikkuhan sámegiela sajádaga buorideapmái Ohcejogas .
Searvi lea maiddái álot prioriseren sámegiela doaimmainis .
Ovdamearkan mánáide ja nuoraide dárkkuhuvvon doaimmas sámegiella lea áidna geavahuvvon giella .
Bálkkášumi válddii vuostá Sámi Siidda ságajođiheaddji Kati Eriksen .
Ruoŧa sápmelaš Henrik Barruk lea nannen guovttelogi jagi áigge measta jávkamin leamašan ubmisámegiela Ruoŧas .
Barruk lea doaibman guhká ubmisámegiela oahpaheaddjin .
Lassin son lea ee. bargan dokumenterenbarggu ja buvttadan teavsttaid , sátnerájuid ja sojahanmálliid ubmisámegiela oahpahusa várás .
Gollegiella-giellabálkkašumi ulbmilin lea duvdit sámegiela ovddideami dahje seailuma Norggas , Ruoŧas , Suomas ja Ruoššas .
12 500 euro sturrosaš bálkkašumi sáhttá juohkit máŋggaid vuoitiid gaskkas .
Bálkkašupmi juhkkui vuosttas háve jagis 2004 .
Suomas dán jagi juhkkon bálkkašumi ruhtadedje oahpahusministeriija ja vuoigatvuohtaministeriija .
Sámedikki almmolaš doaimmahat lea fárren.
Sámedikki almmolaš doaimmahat lea fárren ođđa báikái Anára Rivdolai ( Vasatokka dállu ) .
Ođđa adreassa lea Angelintie 696 , 99870 Anár. Gielladoaimmahat sihke skuvlen- ja oahppamateriáladoaimmahat leat Anára kirkosiidda guovddážis , adreassas Lehtolantie 1 .
Sámi oahpahus lea máhccamin álbmotskuvlla áigge dillái .
Sámeoahpahusa dálá dilli ávašta máhccama álbmotskuvlla áigái , goas sámegielas ii leamašan sajádat oahpahusas ja sámiid giellamolsun ovdánii jođánit .
Ruovttuguovllu olggobealde ássi sámemánáid- ja nuoraid dilli muittuha sin áhkuid ja ádjáid mánnávuođa dili .
Go giella ii oahpahuvvo skuvllas , dan hállit báhcet lohkan- ja čállindáidduheapmen iežaset gielas .
Giela hálliid mearri geahppána eaige ođđa giela geavaheaddjit boađe .
Heajut gielladáiddolaččat masset jogo gielaset obban dahje giella báhcá ovdánkeahttá , go revitalisašuvnna vejolažžan dahkki giela čálalaš hálduiváldin ii leat vejolaš .
Skuvlenpolitihkalaš berošmeahttunvuohta sámeoahpahusa váttisvuođaid čoavdimii lea doalvumin sámegiela hálliid meari johtilis geahppáneapmái ja sámiid ruovttuguovllu olggobealde ássiid sámiid giela ja identitehta molsašuvvamii .
Oahpahusa guoskevaš njuolggadusain ruovttuguovllu olggobealde ássi sámit giehtadallojit sisafárrejeddjiide buohtalaston joavkun , mas bargojoavkku raporta addá muhtin konkrehtalaš ovdamearkkaid .
Bargojoavku lea čielggadan ruovttuguovllu olggobealde moatti báikegottis , ee. Helssegis , Tamperees , Oulus ja Roavvenjárggas addojuvvon sámegiela oahpahusa ja gávnnaha raporttas , ahte oahpahusas ii leat dálá njuolggadusaid vuođul ovdánanvejolašvuohta .
Sámegiela ja sámegielat oahpahusas ja dan dilis leat olu váilevuođat maiddái ruovttuguovllus , muhto ruovttuguovllu olggobealde dilli lea fuolastuhtti .
Eamiálbmoga giela oahpahus addojuvvo ruovttuguovllu olggobealde seamma vuođustusaiguin go ee. sisafárrejeddjiid gielaid oahpahus .
Sisafárrejeddjiid gielat leat dávjá stuorra máilmmigielat , nugo espánjagiella , eaŋgalsgiella , punjabi dahje arabia .
Oahpahusa lea vejolaš oažžut eanemustá 2,5 vahkkudiimmu ja dat lea vuođđooahpahusa dievasmahtti iežas eatnigiela dahje ruovttugiela oahpahus , man diimmut dollojit dábálaččat eará skuvlabeaivve maŋŋá dahje skuvlabeaivve maŋimuš diibmun .
Giela oahpahusa sajádat skuvlabarggus lea headju ja dán oahpahusa oažžu dušše áibbas uhca oassi sámemánáin- ja nuorain , geat ásset ruovttuguovllu olggobealde .
Oahpahusa áigáioažžun lea váttis , go sámegiela oahpahus lea ruovttuguovllu olggobeale skuvllaide , rektoraidda ja oahpahusvirgeoapmahaččaide ođđa ja amas ášši .
Sámi vánhemat ja báikkálaš skuvlavirgeoapmahaččat leat moatte báikegottis figgan ovddidit oahpahusdili , muhto dat lea dálá njuolggadusaid vuođul veadjemeahttun , gávnanhuvvo raporttas .
Sámi vánhemat leat bivdán máŋgii Sámedikkis veahki dillái ja jahkkán dan iešráđđenorgánan sáhttit váikkuhit oahpahusa lágideapmái .
Sámedikki vejolašvuođat váikkuhit iežas álbmoga oahpahussii leat goittotge vánet iige sámiide vuođđolágas sihkkaraston kulturiešráđđen leat ollašuhtton skuvlema suorggis .
Sámedikki skuvlen- ja oahppamateriáladoaimmahagas galggašii bargojoavkku mielas ovddidit sámeoahpahusa oppalašvuođas vástu guoddi , dan čuovvu , oahpahusas raporterejeaddji ja fásta oahpahusministeriijain ráđđádalli guovddáža .
Bargojoavkku mielas sámeoahpahusa oppalaš ovddideami ja giela oahpahusa buktima luonddolaš oassin skuvlabargui miehtá riikka , galgá álggahit farggamusat .
Njuolggadusaid dagahan eastagiid ja čuolmmaid galgá burgit ja buktit sámeoahpahusa sajádaga ja vejolašvuođaid ´normála dillái´ , mas giela oahpahusordnemiin váldojit vuhtii oahppiid iešguđetlágan gielladuogážat : oassi sámeoahppiin hállá sámegiela eatnigiellan , oassái dat lea heajubut hálddašuvvon nubbi giella ja oasis ii leat olláge gielladáidu .
Lassin skuvllain , erenomážit davvin , leat maiddái eará oahppit , geat hálidivčče oahppat sámegiela .
Dát ii goittotge leat vejolaš ruovttuguovllu olggobealde .
Jagis 2004 fápmui boahtán sámi giellalága njuolggadusaid ollašuvvan gáibida ođđa giela hálliid lassáneami .
Gos eará sajis ođđa hállit sáhtášedje boahtit go skuvlla vierrogiela oahpahusas ?.
– jerro raporttas .
Sámegiela oahpahusa ja dan ovddideami galggašii bargojoavkku mielas dahkat vejolažžan viiddidemiin dálá sámiid ruovttuguovllu guoskevaš sámeoahpahusa ruhtadeami olles riikii .
Dat rabašii luotta oahpahusa fástan dahkamii , ovddieapmái ja dan sajádaga bajideapmái .
Ruovttuguovllu guoskevaš ruhtadannjuolggadus oahpahus ja kulturdoaimma ruhtadeamis addojuvvon lágas sihkkarastá skuvlema lágideddjiide stáhtadoarjaga , mii vástida sullii 100-prosentalaččat dán oahaphusas boahtán oahpaheddjiid bálkágoluid .
Nubbin vuohkin oahpahusa ovddideapmái evttohuvvo Anára kirkosiiddas doaibmi Sámi oahpahusguovddážis ovddiduvvon fierpmádatoahpahusa fástan dahkama ja giela fierpmádatoahpahusa vejolažžan dahkama buot daid vuođđoskuvllaide ruovttuguovllus ja dan olggobealde , gos leat váttisvuođat gávdnat sámegieldáiddolaš oahpaheddjiid .
Oahpahusguovddážis leat jo jagiid áigge ovddidan fierpmádatpedagogihka ja teknihkalaš válmmašvuođaid ja dat basttášii addit sámegiela fieprmádatoahpahusa maiddái ruovttuguovllu olggobealde , juos das livčče dan guoskevaš skuvlema ordnenlohpi ja várit fierpmádatoahpaheddjiid bálkáheapmái .
Fierpmádatoahpaheaddjit dárbbašuvvošedje buot golmma Suomas hállon ja skuvllas oahpahuvvon sámegillii , anáraš- , nuortalaš- ja davvisámegillii .
Buot sámegielat gullet riikkaidgaskasaš luohká mielde ( mm .
www.unesco.org gt ; endangered languages ) máilmmi áitatvuloš gielaid jovkui , anáraš- ja nuortalašgiella nannosit áitatvuloš gielaid jovkui .
Suoma stáhtas lea vástu eamiálbmoga gielas , iige sámegiela oaččo bidjat seamma sajádahkii sisafárrejeddjiid gielaiguin .
Daidge oahpahus Suoma skuvllain lea dehalaš , muhto dušše hárve gielat dain leat ruovtturiikkain áitatvuloš sajádagas nugo sámegielat davviriikkalaš ruovttustáhtain .
Bargojoavkku ságajođiheaddjin doaimmai sámedikki lahttu Petra Magga ja lahttun giellaáššiidčálli Ellen Näkkäläjärvi , virtuálaoahpahusa koordináhtor Eeva-Liisa Rasmus ja luohkáoahpaheaddji Rauna Rahko .
Bargojoavkku raportta lea čállán sámedikki skuvlenčálli Ulla Aikio-Puoskari .
” Suomas dárbbašuvvo sámegiela ealáskahttinprográmma ”.
Suoma sápmelaččain juo váldooassi orru sámiid ruovttuguovllu olggobealde , manáin juoba 70 % .
Gillii laktáseaddji vuoigatvuođaid ollašuvvan maiddái oaivegávpotguovllus lea dehálaš .
Veahádatsáttaolbmo 13.11 . Helssegis almmuhan čielggadeami mielde bálvalusaid ollašuvvamis leat váilevuođat .
Sámegielat mánáin livččii lága mielde vuoigatvuohta sámegielat beaivedikšui olles riikkas .
Helssegis ii goittotge leat opanassii sámegielat beaivedikšun .
Guovllus orru sámi vánhemat atnet čielggadeami mielde dehálažžan dan , ahte sámegiella ja kultuvra sirdásit mánáide ja doivot sámegielat beaivedikšunfálaldaga . ”.
- Dili buorideamis dárbbašuvvojit johtilit ráđđádallamat oassebeliid gaskkas ” , deattuha veahádatsáttaolmmoš .
Veahádatsáttaolbmo čielggadeamis buktojuvvojit ovdan maiddái váilevuođat skuvllaid sámegiela oahpahusas .
Oaivegávpotguovllu sámit doivot maiddái iežaset saji dahje vistti , mii attášii vejolašvuođaid sámi kultuvrra bisuheapmái maiddái oaivegávpotdiliin .
Sámiide vuođđolágas dorvvastuvvon vuoigatvuohta sin iežaset gillii ja kultuvrii guoská olles riikii .
Buot Suomas hubmojuvvon golbma sámegiela leat oalle unnit , muhto earenoamážit anáraš- ja nuortalašgielaid bisuheamis dárbbašuvvojit hohpolaš ja joatkkevaš doarjjadoaimmat .
- ” Vuordin ii leat miige čovdosiid dán dilis ” , gávnnaha veahádatsáttaolmmoš .
Supmii dárbbašuvvošii hohpoleamos lági mielde sámegiela revitaliserenprográmma , nugo sámedikki lea evttohan .
Veahádatsáttaolbmo mielde sámegillii guoski doaibmabijut leat dál bieđgguid eaige leat doarvái gielaid boahttevuođa dorvvasteamis . ”.
- Suomas lea stuorra ovddasvástádus álgoálbmotgielaid bisuheamis ja sirdáseamis boahttevaš buolvvaide ” , deattuha veahádatsáttaolmmoš .
Veahádatsáttaolbmo dutkamuša lágidii oassin sámegielat jearahallamiid vuođul Anne Länsman .
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámi searvvušvuogádat.
Sámi searvvušvuogádagas eai leat árbevirolaččat čavgadis sohkabeliid mielde juhkkojuvvon barggut dahje árvučeahkkálas .
Sihke nissonat , albmát ja mánát leat váldán oasi boazogehččui boazodoalus seamma bures .
Badjesápmelašservošiin sohkabeallerollat álge dálloorruma mielde .
Maŋimuš sápmelašbearrašat fárrejedje Oarjja – Sámis bissovaš dálloorrumii 1960-logu áigge heaitimin birrajagáš goahtesiiddastallama bohccuiguin .
Boazodoalus eallogeahčču čoahkkanii álggos albmáide , muhto mohtorgielkká ja njealjejuvllaga atnuiváldima mielde ain eanet sámenisu lea álgán maiddái ollesáigásaš badjeolmmožin .
Vaikko váldo badjebargu lea čoahkkanan eanáš albmáide , nissonat leat oassálastán ja oassálastet ainge aktiivalaččat boazodoalu jahkásašdáhpáhusaide ja oamastit maiddái bohccuid .
Boazodoalu hálddahus- ja doarjjavuogádat ii daga vejolažžan dan , ahte máŋga seamma bearraša olbmo ollašuhtašedje ámmátlaččat boazodoalu ja dávjá ovtta badjealbmás leat oppa bearraša bohččot geahču vuolde .
Árbevirolaš sámi searvvusráhkadus lea siida , man leat gohčodan maiddái sámegillin .
Siida lea dábálaččat sogalašvuhtii vuođđuduvvi koališuvdna , mii ollašuhttá ealáhusaid dihto árbevirolaš sohkaguovlluin .
Sámiin leamašan siiddat guollebivddu , bivddu ja boazodoalu várás .
Siidaortnet leamašan oktasaš sárggus buot Suoma golmma sámi giella- ja kulturjoavkkuide .
Boazodoalus siiddat , maid gohčodit suomagillii dán áigge eallun ( su. tokkakunta ) , leat ain bálgosiid siste boazodoallo barggu oasit .
Sámeduoji bargguin eai leat meroštallojuvvon sohkabeallerollat .
Nissonat duddjojit dábálamosit tekstiila- dahje ng. dipma dujiid ja albmát muorra- , dákte- , čoarve- ja metálladujiid dahje ng. garra dujiid , muhto giehtadujiiguin bargama ii stivre servoša árvomáilbmi muhto baicce guđege duojára dáiddut ja beroštumi čuozáhagat .
Sámi searvvušvuogádaga vuođđu lea sohkavuogádat , mii vuhtto sámegiela terminologiijas ja badjesámiin sohkamearkavuogádagas ja mii muitala sohkavuogádagas .
Suomas hállon sámegielain lea hui dárkkes , iešguđege ahkebuolvvaid earuheaddji fuolkesátneterminologiija .
Terminologiijas eai dábálaččat earuhuvvo ee. vuosttas ja nuppi buolvva oarpmealit ja vilbealit nuppiin , lea duohta ahte dás lea guovlluid gaskkas variašuvdna .
Fuolkeduoba lea viiddit go máŋggain váldekultuvrra álbmogiin .
Suoma sámiin lea viiddis fuolke- ja ustitfierpmádat riikkarájáid badjel .
Soađit , stáhtaid rádjageassimat ja náittoslihtut leat juohkán sogaid máŋgga eará riikii .
Nuppiid riikkain orru fulkkiin oaidnaluvvui ovdal dálá áiggi measta dušše márkaniin ja eará servoša guoski dilálašvuođain , dán áigge gulahallan lea álkit .
Riikkavulošsearvedoaibma.
Vuosttas Suoma sápmelaš sámesearvi , Samii Liitto ( Sámiid lihttu ) , vuođđuduvvui Suomas jagi 1945 .
Searvi leai mielde vuođđudeamin Sámemusea Siidda ovddasmanni , olgomusea .
Dat lei sápmelaččaid vástádus suopmelaččaid sámeáššiin berošteddjiid vuođđudan Lappi čuvgehussearvái ( su .
Jagi 1956 sámekonferánssas vuođđuduvvui Davviriikkaid sámi ráđđi .
Dat dovdojuvvo dáid maŋit áiggiid namain sámi ráđđi , go Ruošša sámesearvvit bohte fárrui ovttasbargui jagi 1992 .
1900-logu beallemuttu maŋŋá riikkavulošdoaibma lassánii .
Searvedoaibma oidnojuvvui vuohkin doalahit sápmelašvuođa sihke vuostálastit láttiduhttinfiggamušaid .
Suomas doibmet dán áigge vuollil 30 sámesearvvi .
Searvvit doibmet máŋggain iešguđet surggiin .
Oassi servviin ovddida dihto guovllu sámiid , sámegiela , sámekultuvrra dahje sámeealáhusaid dili buorideami .
Sámeservviid doaibma ruhtaduvvo ee. sámedikki kulturmearreruđain .
Sámedáiddárat leat vuođđudan iežaset stáhta rájáid badjel servviid : girječállit ( Sámi Girječálliid Searvi 1979 ) , dáiddárat ( Sámi Dáiddačehpiid Searvi 1979 ) , musihkkárat ( Sámi Musihkkáriid Searvi 1982 ) ja teáhterbargit ( Sámi Teáhtersearvi ) .
Levgenbeaivvi.
6.2 .
Sámi álbmotbeaivi .
Vuosttas sámiid oktasaš čoahkkin dollojuvvui 6.2.1917 Troanddimis ja doppe ledje sihke davvi- ja lullisámit ja dalle máŋgga guovllu sámit vuosttas geardde bargagohte oktasaš čearddalaš áššiiguin .
2.3 .
Suoma Sámediggi ásahuvvui virggálaččat 2.3.1996 .
Márjjabeaivi . Sámiid árbevirolaš ávvudanbeaivi .
Sáhttá čuovvut iešguhtege riikka Márjjábeai ávvudemiid .
Mihcamarbeaivi .
Sáhttá čuovvut iešguhtege riikka Mihcamar-ávvudemiid .
9.8 .
Ovttastuvvan našuvnnaid álgoálbmotbeaivi .
Ovttastuvvan našuvnnat lea julggáštan 9.8. álbmogiidgaskasaš álgoálbmotbeaivin .
15.8 .
Sámi leavgga dohkkehanbeaivi .
18.8 .
Sámiráđđi vuođđuduvvui virggálaččat 18.8.1956 Kárášjogas Sámiid 2. konfereanssas .
26.8 .
Ruoŧa Sámediggi vuođđudanbeaivi ( rahppojuvvui 26.8.1993 ) .
9.10 .
Norgga Sámedikki vuođđudanbeaivi ( rahppojuvvui 9.10.1989 ) .
9.11 .
Sámi Parlameantta vuođđudanbeaivi .
Suomas addojuvvui láhkaásahus Sámi Parlameantta birra 9.11.1973 .
15.11 .
Isak Saba riegádii j. 1875 Unjárggas Várjjagis .
Stáhtačálli Valle : juohkehaččas riekti sámegiela oahpahussii.
Stáhtačálli Raimo Valle čilgii Norgga ráđđehusa sámepolitihkálaš linjá ja ILO-álgoálbmotsoahpámuša váikkuhusaid sámeoahpahussii Helssegis 13.11. ordnejuvvon semináras .
Sámegiella lea ovttadássásaš giella dárogielain Norggas .
Vuoigatvuohta sámegiela oahppamii skuvllas gullá oahpahuslága mielde juohke sámeoahppái beroškeahttá ássanbáikkis .
Sámegiela hálddašanguovllus sámegillii ja – kultuvrii laktáseaddji vuoigatvuođat oahpahusas leat viidásabbot go eará osiin riikkas .
- Norgga ráđđehus ollašuhttá aktiivvalaš sámepolitihká , man vuođđun leat vuođđolága ´sámeparagráfa´ ( § 110 a ) , jagis 1987 mearriduvvon sámeláhka ja álbmogiidgaskasaš bargoorganisašuvdna ILO:n soahpamuš nr 169 .
Valle mielde sámiide guoski skuvlenpolitihkká lea heivehuvvon vástidit ILO-soahpámuša gáibádusaid .
ILO-soahpámuša mielde oahpahusprográmmat ja skuvlenfálaldagat galget plánejuvvot ja ollašuhttojuvvot ovttasráđiid álgoálbmogiin .
Sámediggi ráđđádallá oahppoplánain máhttodepartemeanttain , mii mearrida plánain .
- Oahppaplánabargguid lassin sámedikkis lea ovddasvástádus oahpponeavvoovddideami doarjjaortnegiid hálddahusas ja ovddideamis , muitalii Valle .
Praktihkas dat oaivvilda oahppamateriálaváriid hálddahusa ja juohkima , materiálabarggu čuovvuma ja pedagogalaš bagadallama .
Guokte dáin dieđáhusain gieđahallet erenoamážit sámegielaid ja Norgga sámepolitihká , muitalii Valle .
Stáhtačálli Raimo Valle sáhka lohkan láhkái dás Stáhtačálli Raimo Valle Helssegis 13.11.2008 ja Statssekretær Raimo Valle 13.11.2008 Helsingfors.
Sámediggi hálida anáraš- ja nuortalašgielaid jorgaleddjiid.
Sámediggi hálida vuođđudit anáraš- ja nuortalašgielaide fásta jorgaleddjiid virggiid .
Sámedikki doaimmahahkii lei vuosttaš geardde vejolaš bálkáhit anáraš- ja nuortalašgielaid giella-jorgaleddjiid giđđat 2008 , go dárkkuhussii čujuhuvvui ruhta stáhta bušeahtas .
Sámegiela doaimmahagas barget juo ovdal bálkáhuvvon davvisámegiela giellajorgaleaddjit , geain golmmas ráhkadit jorgalusaid dušše Ohcejoga gieldda dárbbuide .
Gielladoaimmahaga bargun lea ee. čuovvut ja ollašuhttit sámi giellalágas mearriduvvon sámiid gielalaš vuoigatvuođaid .
Giellajorgaleddjiid lassin gielladoaimmahagas barget sámi gielladorvočálli ja sámi giellaáššiidčálli , geat vástideaba ee. giellapolitihkálaš áššiid válmmaštallamis ja dikšuba davviriikkalaš sámi giellaovttasbargui gulli áššiid .
Eará sámedikki stivrra čoahkkinmearrádusat Avvilis 21.11.2008 :.
Áššiid dikšun sámegillii ain gággat eisseváldiin -.
Virgeeisseváldit eai leat lasihan bargiideaset sámegiela máhtu eaige sámegielat áššehasbálvaleami.
Sámiid ruovttuguovllu virgeeisseváldiin leat ain unnán dakkár bargit , geat bastet bálvalit áššehaččaid sámegillii .
Sámediggi lea dahkan viiddis čilgehusa sámi giellalága ollašuvvamis jagiin 2004-2006 .
Dan mielde sámiid ruovttuguovllu gielddain ii leat dáhpáhuvvan mearkkašahtti rievdádus sámegielat bargiid ja bálvalusaid mearis .
Ruovttuguovllu gielddain dušše Ohcejoga gielddas sámegiella atnojuvvo virgegáibádusaid eaktun dahje earenoamáš ánsun .
Sámeguovllus bargi gielddaid ja stáhta bargiin dušše 9,5 % bastá bálvalit olbmuid sámegillii .
Sámegielat bálvalusat ordnejuvvojit eanemus čuvgehusdoaimmas nugo vuođđooahpahusas , mánáid baivedivššus ja ovdaoahpahusas .
Measta visot eará sámegielat bálvalusat dáhpáhuvvet ain dulkonbálvalusaid ja áššegirjjiid jorgaleami bokte .
Earenoamáš váttisin leat vásihan sámegiela geavaheami áššiid divššodettiin telefovnnas .
Virgeeisseváldi ii dábálaččat bastte ordnet telefonbálvaleami sámegillii .
Positiivvalaš ovdaneapmin adnojuvvo dat , ahte virgeeisseváldiid diehtojuohkin sámegillii lea lassánan ee. dan bokte go máŋggat eisseváldit leat almmuhan internetsiidduid maiddái sámegillii .
Sámedikki iežas doaimmain positiivvalaš lea , ahte leat bastán bálkahit anáraš- ja nuortalašgielaid jorgaleddjiid sámegiela doaimmahahkii jagi 2008 .
Cealkámušas giddejuvvo fuomášupmi maiddái dasa , ahte váldooassi sámi álbmogis báhcá buot sámi giellavuoigatvuođaid olggobeallái danin go sii ásset sámi giellalága oaiveáššálaš doaibmanguovllu , namalassii sámiid ruovttuguovllu olggobealde .
Nilla Tapiola ovddasteaddjin boazodoallo- ja luondduealáhusaid ráđđádallangoddái.
Ohcejohkalaš Nilla Tapiola namahuvvui sámedikki ovddasteaddjin eana- ja meahccedoalloministeriija ásahan boazodoallo- ja luondduealáhusdutkámuša ráđđádallangoddái njukčamánu 2010 rádjái .
Ministeriija bivddii sámedikki nammadit ráđđádallangoddái ođđa ovddasteaddjis čakčat jápmán rektor Lassi Valkeapää sadjái .
Tapiola várrelahttun bargá juo ovdal bargui nammaduvvon Ristenrauna Magga .
Pet ra Magga eanagoaskinvahágiid buhtadusortnega čuovvu bargojovkui.
Vuohččulaš Petra Biret Magga nammaduvvui sámedikki ovddasteaddjin eanagoaskima boazodollui dagahan vahágiid buhtadanortnega čuovvu bargojovkui .
Bargojoavkku lea ásahan birasministeriija .
Urpo Vuolab várreovddasteaddjin meahcceráđđehusa Ohcejoga ovttasbargojovkui.
Urpo Vuolab nammaduvvui sámedikki várreovddasteaddjin meahcceráđđehusa Ohcejoga ovttasbargojovkui .
Sámedikki várreovddasteaddjin bargojoavkkus lea ovdal bargan Pentti Pieski , gii lea bivdán ođđa várreovddasteaddji nammadeami dan maŋŋá go son lea sirdásan meahcceráđđehusa bargin .
Sámi evttohasat girjerájusveahkkeruđaid lávdegoddái.
Sámediggi evttoha oahpahusministeriijai sámiid ovddasteddjiid ministeriija vuolde doaibmi girjerájusveahkkeruđaid lávdegoddái .
Lávdegoddi juohká girječálliide ja jorgaleddjiide veahkkeruđaid ja stipeanddaid .
Ministeriija namuha lávdegoddái oktiibuot čieža lahtu ja daidda várrelahtuid .
Sámediggi ásahii evttohassan čuovvovaš olbmuid , geat ovddastit buot golmma Suomas hubmojuvvon sámegiela : Erkki Lumisalmi , Jouni Ilmari Jomppanen , Matti Morottaja , Anni Näkkäläjärvi , Hilkka Rasmus ja Rauna Paadar-Leivo .
Erkki Lumisalmi ovddasteaddjin Nuortalaškultuvrra doarjjafondii.
Erkki Lumisalmi nammaduvvui sámedikki ovddasteaddjin nuortalaškultuvrra ođđa doarjjafondii ( Kolttakulttuurisäätiö ) .
Sámi museafoanda ( Saamelaismuseosäätiö ) bivddii giđđat pateanta- ja registrerenráđđehusas lobi nuortalaškultuvrra doarjjafoandda vuođđudeapmái .
Lohpi foandda vuođđudeapmái bođii golggotmánus 2008 .
Foandda ulbmilin lea doarjut ja ovddidit nuortasámiid kultuvrra ja bajásdoallat ja stivret nuortalaškultuvrra guovddáža , mii lea Čeavetjávrris .
Mii oktavuođaid ?.
Oktavuohta - neahttaaviissa.
vuosttaš ulbmil lea juohkit áigeguovdilis vuođđodieđuid sámi servodagas ja sámi álbmogis otnábeaivvi suopmelaš ja davviriikkalaš servodagain ja oahpistit berošteddjiid eará gáldosiidduide interneahtas .
Njealji riikka sámi servodat eallá aktiivvalaš nuppástusaid ja ovdáneami áigodaga , mas ođđa huksejuvvo fárttain árbevirolaš eallinvuogi báldii ja dan vuođul .
Dáid áššiin suopmelaš skuvla diehtá goittotge hui unnán .
Skuvlagirjjiin sámi servodaga dálá dilit ja dálá áigi ii jur gieđahallojuvvo .
Sámiide laktáseaddji miellagovat , maid maiddái skuvla bajásdoallá , dávjá bohtet topeliánalaš áiggis ja áigodagas , goas sihke suopmelaš ja sápmelaš servošis elle vel ovdamodeardna áiggi .
Sámit , earenoamážit nuorat , eai dovdda iežaset dain govain ja dávjá atnet unohassan go almmolaš jurdda sámiin lea nu guhkkin eret duohta máilmmis .
Sámi birrasiin mii diehttelas dovdat buorebut iežamet diliid , eallit mielde sámi servodagas , čuovvut sámi aviissaid , TV- ja radiosáddagiid ja gulahallat olbmuiguin badjel riika- ja giellarájáid .
Muhto ain lea nu , ahte sámi servodahkii guoski dieđut leat unnán maiddái sámi oahppogirjjiin .
Danin almmuhit dán neahttaaviissa maiddái sámegielain .
Leat veaháš heivehan teavsttaid dađi mielde geaid jurddašit sámegielat siidduid geavaheaddjin .
Eat diehttelas dárbbaš dáin siidduin addit álgooahpu sámegielas – gáddit , ahte dat guhte sámegielat siidduid geavaha , máhttá juo giela .
Danin leat rievdadan ee. dan oasi , man bajilčála suomagielat siidduin lea ´oahpa davvisámegiela´ .
Sámegielat geavaheddjiide dan oasi lea čállán girječálli Kerttu Vuolab ja bajilčála lea ´Eatnigiella´ .
Neahttaaviisa dievasmahttojuvvo ja ođasmahttojuvvo dađistaga , muhto dan bokte leat juo dál gávdnamis ollu dieđut ja liŋkkat eará diehtosiidduide , sámi organisašuvnnaide ja ásahusaide .
Sámiid parlameanttat ja sámesearvvit , sámi girjjálašvuohta , musihkka , teáhter , filbma ja máŋggat eará suorggit hábmejit ođđa sámevuođa ja gieđahallet iešguđet vugiiguin nuppástuvvi kultuvrra bávččagahtti ja árgges áššiid : giela nuppástusaid ja áitatvulos saji , olbmuid eret fárrema árbevirolaš guovlluin , árbevirolaš ealáhusaid váttis diliid , váilevuođa sámegielmáhtolaš ámmátolbmuin jna. .
Sámi media gieđahallá iežas servodaga dáhpáhusaid ja nuppástusaid beaivválaččat – ja bajáshukse seammás maid sámiid oktasaš árgabeaivvi riikkarájáid rastá .
Sámit barget aktiivvalaččat riikkarájáid badjel ja oassálastit álbmogiidgaskasaš ovttasbargui ovttas máilmmi eará álgoálbmogiiguin .
Sámiid parlameanttat ja parlamentáralaš ovttasbargu hábmejit ođđa áiggi sámi politihká , mas aktiivvalaččat ráđđádallet stáhtaid ráđđehusaiguin ja eisseváldiiguin .
Sámegiella lea skuvlla giella seammá áigge go dat maid ovddiduvvo diehtaga , almmolaš bálvalusaid , hálddahusa ja láhkaásaheami giellan .
Maid nuorat jurddašit iežaset eallimis ja sápmelašvuođasteaset ?.
Mii lea sámegiela ja sámi kultuvrra sadji skuvllas , medias , girkus , ruovttuin , olbmuid mielain ?.
Mat leat ja maid barget sámedikkit ?.
Man láhkái ja gos sámiid gielalaš ja kultuvrralaš rievttit leat dorvvastuvvon ?.
Geat leat sámi musihkkarat , duodjemeašttárat , govvadáiddarat , girječállit , filbmadahkkit ?.
Manin sámi gávtti geavaheamis lea nu ollu sáhka ?.
Mii lea eakti sámi duodji ?.
Vástádusaid dáid gažaldagaide lea vejolaš ohcat dáin siidduin dahje siidduin , maidda dát siiddut láidestit .
Neahttaaviisa ii sáhte sisttisdoallat buot áššiid .
Dat ii leat ollenge dievaslaš , baicce teaksta- , govva- , video- ja govvaráidočoakkáldat sámiide dehálaš áššiin .
Lohkatmeahttumat leat goittotge dat dehálaš áššit , mat báhcet dán neahttaaviissa olggobeallái daningo min ” doaimmahus ” lea unni ja resurssat vátná .
Muhto daidnai áššiin , mat váilot dáin siidduin , lea vejolaš gávdnat dieđuid eará siidduin , maidda Oktavuohta oahpista .
Leat maiddái giitevaččat , jos oažžut neahttaaviissa geavaheddjiin jurdagiid , materiála ja máhcahaga .
Midjiide lea vejolaš sáddet e-poastta : info ( at ) sámediggi .
fi .
Oktavuohta lea almmuhuvvon bábiraviisan jagiin 1993-1997 ( govain ) .
Dat almmuhuvvojedje dalle ovttasbarggus oahpahusráđđehusain .
Neahttaaviissa almmuheapmi leamaš vejolaš sisáššiidministeriija YES-prošeavtta doarjagiin .
Doaimmahus.
Doaimmaheaddjit :.
Ulla Aikio-Puoskari ( vástideaddji doaimmaheaddji ).
Suvi West &amp;amp; Sámi oahpahusguovddáža medialinjá : oanehis filmmat.
Solinum Oy / Janne Mikkola : siidduid teknihkalaš ollašuhttin.
Olggosaddi :.
Sámediggi / skuvlen- ja oahppamateriáladoaimmahat.
Sámediggi ja sisáššiidministeriija YES-prošeakta .
Sámediggi giitá YLE Sámi radio doaimmahusa ja buohkaid earáid geat leat ieš guđet láhkái oassálastán neahttaaviissa doaimmaheapmái dahje addán materiála ja almmuhanvuoigatvuođaid .
Sámediggi / Skuvlen- ja oahppamateriáladoaimmahat , SAJOS , 99870-Anár , Suopma / Finland .
Sámit - okta álbmot njealji riikkas.
Sámit leat okta álbmot njealji riikka , Suoma , Ruoŧa , Norgga ja Ruošša guovlluin .
Sámepolitihkalaš čuoččuhusa mielde ” sámit leat okta álbmot , man oktilašvuođa riikkaid ráját eai oaččo rihkkut ” .
Sámiid váldegottiid rájáid rasttildeaddji oktiigullevašvuohta lea dán áigge nana vuođu alde ja oktasašbargu viiddis .
Oktasašbarggu dahket nu virggálaš sámeservodaga ovddasteaddjit , Suomas , Ruoŧas ja Norggas doaibmi sámeparlameanttat ( saamelaiskäräjät / sámediggi / sametinget ) go álbmotsearvvit , sierra surggiid ovddasteaddji dáidda- ja ámmátsearvvit ja oahppolágádusatge .
Sámeáššiid guoski oktasašbargu dahkkojuvvo maid riikkaid ráđđehusaid ja báikkálaš eiseválddiid dásis .
Dehálamos oktasaš árgabeaivve huksejeaddjit leat sámegielat radio ja TV , maid čuovvunvejolašvuođat leat viidánan interneahta mielde juohke beallai .
Oktasaš giella dahká sámeguovllus oktasaš leavvanviidodaga maid sámegielat girjjálašvuhtii , musihkkii , ealligovvii ja dieđihangaskaomiide ja oktasaš doaibmaguovllu sámegielat teáhterii ja sierralágan dáhpáhusaide musihkkafestiválain girkobeivviide .
Oktasaš giellan leat sámegiela stuorámus giellahápmi davvisámegiella ja juliv- , lullisáme- ja nuortalašgiella .
Julivgiela ja lullisámegiela hállet Norgga ja Ruoŧa guovlluin .
Nuortalašgiella fas lea gulahallangaskaoapmin Suoma ja Ruošša nuortalaččaid gaskkas .
Davvisámegiela geavahit árbevirolaččat Suoma , Ruoŧa ja Norgga guovlluin .
Dán áigge dan hállet maid Ruošša bealde .
Sámit leat árvvu mielde 60.000-100.000 gaskkas .
Norggas leat árvvu mielde 40.000-60.000 , Ruoŧas 15.000-20.000 , Suomas 9.300-10.000 ja Ruoššas sullii 2.000 sápmelačča .
Sámit leat eanetlohkun muhtun gielddain Sámis : Suoma Ohcejoga , Norgga Guovdageainnu , Kárášjoga , Deanu ja Unjárgga gielddain .
Gáldut :.
Sámit leat Suoma , Ruoŧa , Norgga ja Ruošša álgoálbmot , man áramus muttuin sáhttá buktit ainge ovdan dušše árvalusaid .
Giela dáfus sámit gullet suopmelaš-ugralaš giellabearrašii .
Das fuolakeahttá ahte sámit leat gielalaččat fuolkkit suopmelaččaide , sámiid genehtalaš árbbis leat seilon iešvuođat , mat earuhit sámiid buot ránnjáálbmogiin .
Sámiid sohkaduogáža sáhttá ainge dušše árvádallat ; dutkit máŋgga dieđasuorggis geahččalit goit čielggadit ášši .
Dutkamuš ii leat vel sáhttán addit sámiid sohkaduogážis dárkilut govvádusa go vuosttas sámegielat proságirjji jagis 1910 almmustahttán Johan Turi ( 1854-1936 ) .
Turi govvida girjjistis Muittalus samid birra viidát sámiid árbevirolaš eallima .
Girji lea sámegirjjálašvuođa klassihkar ja dat lea jorgaluvvon máŋggaide máilmmi gielaide , maiddái suomagillii .
Turi girji lea ainge buorre gáldogirji sámekultuvrra birra .
Turi čállá iežas álbmoga sohkaduogážis ee. ná :.
“ Sámiid boahtimušas ii leat gullon , ahte livččii boahtán gosge .
Ja sámit leat orron Ruoŧa bealde maiddá juohke báikkis .
Álgoálbmogiid máilmmiorganisašuvdna.
Sámit gullet oktan unnimus , muhto oktan eanemus aktiivvalaš álbmogiin máilmmi álgoálbmogiid jovkui .
Álgoálbmogat gávdnojit buot nannámiin ja daidda gullet oktiibuot sullii 370 miljovnna olbmo sullii 70 riikkas .
Váldooassi máilmmi áittatvuloš gielain leat álgoálbmogiid gielat .
Álgoálbmogiid olmmošvuoigatvuođat leat loktanan iežas kategoriijan riikkaidgaskasaš olmmošvuoigatvuođaid olis 1980-logu rájes .
Álgoálbmogiid vuoigatvuođaid dorvvasteaddji dehálamos áššebáhpárat leat jagis 2007 Ovttastuvvon Našuvnnaid ( ON ) oktasaščoahkkimis dohkkehuvvon julggáštus álgoálbmogiid vuoigatvuođain ( United Nations Declaration on the Rights of Indigenous Peoples ) ja Riikkaidgaskasaš bargoorganisašuvdna ILO álgo- ja čeardaálbmogiid guoski soahpamuš ( ILO-convention no 169 concerning indigenous and tribal peoples in independent countries ) , mii dohkkehuvvui ILO oktasaščoahkkimis jagis 1989 .
Soahpamuša dohkkeheapmi mearkkašii nuppástusa álgoálbmogiid vuoigatvuođaid ovddideamis ja das leamašan stuorra mearkkašupmi maid Davviriikkaid sámiide .
Davviriikkain Norga lea ratifiseren soahpamuša .
Suopma ja Ruoŧŧa leat ráhkkanan soahpamuša ratifiseremii juo guhká .
ILO soahpamuša njunušjurddan lea dorvvastit álgo- ja čeardaálbmogiidda vuoigatvuođa daid iežaset identitehta ja eallinvuogi seailluheapmái .
Álgoálbmogiid eai šat geahččal assimileret váldoálbmogii čuvgehusa namas , man jurdagii ILO jagis 1957 dohkkehuvvon ovddit soahpamuš vel fikkai .
Jagi 1989 soahpamuš geahččala ovddidit álgoálbmogiid iežaset gielaid ja kultuvrraid seailuma ja addit álbmogiidda alcceseaset eanet váikkuhanválddi sin iežaset áššiin .
Geat álgoálbmogat leat ?.
ILO soahpamuš ( 1989 ) meroštallá soahpamuša ollái gullevaš álbmogin.
a ) daid iehčanas riikkain ealli čeardaálbmogiid , mat earránit čielgasit riikka eará álbmotjoavkkuin sosiálalaš , kultuvrralaš ja ekonomalaš eallindiliideaset beales ja maid sajádat mearrašuvvá oalát dahje muhtin oassái daid iežaset dábiid dahje árbevieruid dahje spesiálláhkamearrádusaid mielde ; ja.
á ) daid iehčanas riikkain ealli álbmogiid , mat dollojuvvojit álgoássin , dasgo sii nállašuvvet álbmogis , mii riikka vuolušteami dahje ásaiduvvama dahje dálá riikkarájáid hápmašuvvama áigge ásai riikkas dahje dan eatnandieđalaš guovllus , masa riika gullá , ja mat vuoigatvuođalaš sajádagasteaset fuolakeahttá leat seailluhan ollásit dahje muhtin oassái iežaset sosiálalaš , ekonomalaš , kultuvrralaš ja politihkalaš ásahusaideaset .
Álgoálbmogis leat nappo nana ruohttasat dan árbevirolaččat ásaiduhttin guovlluide , dat lea seailluhan iežas kultuvrralaš sierralági , ii leat riikkastis hálddašeaddji sajádagas ja dat atná iežas álgoálbmogin .
Álgoálbmogiid iežaset bissovaš forum ON-vuogádagas.
Álgoálbmotáššit leat gieđahallon ON-vuogádagas logijagiid áigge gaskaboddosaš bargojoavkkuin .
Jagis 2000 álgoálbmogiid olmmošvuoigatvuođaid gieđahallama várás vuođđuduvvui bissovaš álgoálbmotáššiid forum ´The United Nations Permanent Forum on Indigenous Issues / PFII´ .
Dan vuosttas ságajođiheaddjin doaimmai Norgga sápmelaš Ole Henrik Magga ( govas guovdu ) .
Sámit leat oassálastán aktiivvalaččat foruma doibmii dan álggu rájes .
Álgoálbmotáššiid bissovaš forum doaibmá ON:aid ekonomiija- ja sosiálaráđi ( Economic and Social Council , ECOSOC ) ráđđeaddi orgánan .
Foruma bargun lea bohciidahttit ságastallama álgoálbmogiid ekonomalaš ja sosiálalaš ovdáneami , kultuvrra , birrasa , skuvlejumi , dearvvasvuođa ja olmmošvuoigatvuođaid guoski áššiid birra ja addit dain ávžžuhusaid ON:aide .
Dasa lassin dan bargun lea lasihit diđolašvuođa álgoálbmogiid áššiid birra , buvttadit daidda guoski dokumeanttaid / materiála ja doalvut álgoálbmogiidda guoski áššiid ON-vuogádaga gieđahallamii .
ON:ain lea maid álgoálbmogiid eallindiliid ja olmmošvuoigatvuođaid čuovvu erenomáš sierraraporterejeaddji .
Dán barggus jagis 2008 álggahan James S. Anaya finai golggotmánus 2008 maid Roavvenjárggas , gos ordnejuvvojedje ee. Davviriikkaid sámeparlamentarihkariid konfereansa ja sápmelaš álbmotservviid ovddasteaddji Sámekonfereansa .
Govas : Sierraraporterejeaddji Anaya Roavvenjárggas ovttas Norgga sámedikki ságajođiheaddji Egil Olliin , Suoma sámedikki várreságajođiheaddji Irja Seurujärvi-Kariin ja Ruoŧa sámedikki ságajođiheaddji Lars Ándde Bæriin .
Guovdageaidnolaš sámejurista John B. Henriksen válljejuvvui čakčat 2008 jođihit ON-vuogádagas doaibmi , álgoálbmogiid ođđa áššedovdijoavkku ( Expert Mechanism on the Rights of Indigenous Peoples ) .
Áššedovdijoavkkus leat oktiibuot vihtta lahtu , guđet leat Norgga lassin eret Kongos , Malesias , Filippiinain ja Costa Ricas .
Henriksen doaibmá maid spesiáláššedovdin álgoálbmogiid Gáldu - nammasaš guovddážis ( Resource Centre for the Rights of Indigenous Peoples ) , mii lea Norgga Guovdageainnus .
Gáldu ruoktosiidduin gávdno ollu diehtu máilmmi álgoálbmogiid birra .
Sáhtát geahččat doppe maid videoid sámiid birra .
Álgoálbmot ruovtturiikka láhkaásaheamis.
Suopma lea dovddastan sámiid álgoálbmogin vuosttas geardde vuođđolágastis jagis 1995 ja lasihan vástideaddji njuolggadusa jagis 2000 fápmuiboahtán ođđa vuođđoláhkii .
Sámiid sajádagas álgoálbmogin mearriduvvo maid lágas Sámedikki birra ( 1995 , 1§ ) .
Vuođđolága 17§ 3 momeantta mielde sámiin lea álgoálbmogin vuoigatvuohta doalahit ja ovddidit iežaset giela ja kultuvrra .
Vuođđolága 121§ 4 momeanttas mearriduvvo sámiide ruovttuguovllusteaset gullevaš giela ja kultuvrra guoski iešstivrejumi birra .
Norgga vuođđoláhkii lasihuvvui jagis 1988 ng. sámeparagráfa ( 110a § ) , man mielde stáhta eiseválddiin lea geatnegasvuohta ordnet dili dakkárin , ahte sámi álbmotjoavkkus lea vejolašvuohta iežas giela , kultuvrra ja servodateallima dorvvasteapmái ja ovddideapmái .
Seamma áigge válmmaštallojuvvui maid sámeláhka ( Sameloven 1987 ) , mainna vuođđuduvvui válggain válljejuvvon Sámediggi ( Sametinget ) .
Sámiid sajádat riikka álgoálbmogin nannejuvvui jagis 1990 , go Norga ratifiserii Riikkaidgaskasaš bargoorganisašuvdna ILO álgoálbmotsoahpamuša nr. 169 .
ILO-soahpamuša gáibádusat leat dan maŋŋá váldon vuhtii maid sierralágain , ee. oahpahuslágain ja sámeláhkii jagis 1990 laktojuvvon giellanjuolggadusain ja Sámedikki bargguin ee. oahpahusa ja skuvlenpolitihka suorggis .
Ruoŧas sámit máinnašuvvojit dávjá eahpevirggálaš áššebáhpáriin , ságastallamiin ja riikka ráđđehusa dieđihandoaimmas álgoálbmogin .
Ruoŧa riikkabeaivvit dovddastii sámiid sajádaga riikka álgoálbmogin jagis 1977 , muhto dása guoski njuolggadus ii leat vel riikka láhkamearrádusain .
Gáldut :.
Johan Turi : Vuosttaš preanttus ´Muittalus samid birra´ 1910 ; Suomagillii jorgaluvvon girjin 1979 ´Kertomus saamelaisista´ , WSOY , Porvoo 1979 , suomagillii jorgalan Luobbal Sámmol Sámmol / Samuli Aikio .
Eará liŋkkat :.
- davvisámegillii.
- anárašgillii.
- nuortalašgillii.
- eaŋgalasgillii.
- dárogillii.
1 .
Gii lea sápmelaš ?.
Leago sápmelašvuohta meroštallon ?.
Sápmelačča dálá virggálaš meroštallan Suomas lea čállojuvvon láhkii ( láhka sámedikkis 17.7.1995/974 ) .
Lága 3 § meroštallan deattuha oktavuođa sámegillii ja maiddái iežas identifiserema sápmelašvuhtii .
Lága mielde sápmelaččain oaivvilduvvo olmmoš , guhte atná iežas sápmelažžan , dainna eavttuin :.
1 ) ahte son ieš dahje su váhnemiin dahje áhkuin dahje ádjáin unnimustá okta lea oahppan sámegiela vuosttas giellanis ; dahje 2 ) ahte son lea dakkár olbmo maŋisboahtti , guhte lea merkejuvvon duottar- , vuovde- dahje guolásteaddjisápmelažžan eana- , vearroguoddin- dahje heaggagirjjis ; dahje 3 ) ahte unnimustá okta su váhnemiin lea merkejuvvon dahje livččii sáhttán merkejuvvot jietnavuoigadahtton olmmožin sámi parlameantta dahje sámedikki válggain .
Meroštallamis máinnašuvvon Sámi Parlamenta lei dálá Sámedikki ovddasmanni , válggain válljejuvvon sámiid ovddastus .
Dat doaimmai jagiin 1973-1995 .
Láhkii čállojuvvon meroštallan laktása Sámedikki válggaide .
Olmmoš , guhte deavdá om . kriteraid , lea jietnavuoigadahtton ja maiddái vuoigadahtton álgit evttohassan Sámedikki válggain .
Norgga ja Ruoŧa dálá sápmelašmeroštallamat leat lahka Suoma njuolggadusa .
Gč. www.sámediggi.no ja www.sametinget.se .
2 .
Manin sámiid ovddastusorgána namma lea Sámediggi , vaikko gažaldagas ii leat diggelágádussii iige gearregastimii laktáseaddji orgána ?.
Diggi ´-namahus boahtá boares stuorradiggi ´-namahusas , mii oaivvilda man nu álbmotjoavkku oktasašbargo- dahje ovdduidgohcinorgána .
Stuorradiggi lea ruoŧagillii ´folktinget´ , veardit ovdamearkka dihte ´Svenska Finlands folkting – suomaruoŧŧelaš stuorradiggi´ www.folktinget.fi , mii lea Suomas doaibmi , ruoŧagielat olbmuid politihkalaš oktasašbargoorgána .
Davvisámegielat Sámediggi-namahusa geavahit Suoma lassin maid Norgga ja Ruoŧa Sámedikkit .
Anárašgillii ´Sámediggi´ lea Sämitigge ja nuortalašgillii Sää mte ´gg .
Dáro- ja ruoŧagielat namahus Sámediggái lea Sametinget .
Eaŋgalsgillii Sámedikkis geavahuvvo namahus The Sámi Parliament .
3 .
Mii earuid lea doahpagiin ´lappalainen´ ja ´sápmelaš/saamelainen´ ?.
Etnonyma ´lappalainen´ geavahuvvui jahkečuđiid áigge sápmelaččaid guoski boarrásut dutkamušas ja mátkegirjjálašvuođas ja dat lea nappo olggobeale olbmuid hutkan namahus sámiide .
Etnonyma sápmelaš / saamelainen´ lea šaddan dábálažžan 1950-logu rájes .
Dan vuođđun lea namahus , mii lea buot sámegielain ja mainna sámit gohčodit iežaset .
4 .
Mii oaivvilduvvo , go dávjá hállojuvvo ´sámegielas´ , vaikko sámegielat leat máŋga ?.
Go hállojuvvo ´sámegielas´ čujuhuvvo dábálaččat sámegiela buot giellahámiide .
Ovdamearkka dihte jagis 2003 fápmui boahtán Sámi giellalága njuolggadusat gusket buot golmma Suomas hállojuvvon sámegiela , anáraš- , nuortalaš- ja davvisámegiela .
Lága 3 §:s daddjojuvvo , ahte lágas oaivvilduvvo ” sámegielain anáraš- , nuortalaš- dahje davvisámegiella geavahuvvon giela dahje váldočuozáhatjoavkku mielde ” .
5 .
Man ollu sámit leat ?.
Sámit leat árvvu mielde oktiibuot 60-100.000 , main sullii 40-60.000 Norggas , 15-20.000 Ruoŧas , 9.300-10.000 Suomas ja sullii 2.000 Ruoššas .
Sápmelaččaid dárkkes lohkomearri ii leat dieđus .
Suomas sápmelaččaid lohkomeari čujuheaddji dieđut beaividuvvojit juohke njealját jagi sámeválggaid oktavuođas .
Ođđasamos statistihkkadieđut leat jagis 2007 .
Daid mielde Suomas leat oktiibuot 9350 sápmelačča , geain 38,5 % ássá lágas meroštallon sámiid ruovttuguovllus .
Sullii 60 % sámiin ássá ruovttuguovllu olggobealde , badjel 50 % goit Lappi leanas .
6 .
Mii lea sámiid ruovttuguovlu ?.
Sámiid ruovttuguovlu lea meroštallon lágas sámedikki birra .
Dasa gullet Eanodaga , Anára ja Ohcejoga gielddat ollásit ja Soađegili gieldda davveoassi dahjege Sámi bálgosa guovlu ( Vuohču gili guovlu ) .
Máŋggat sámiide láhkamearrádusain dorvvastuvvon vuoigatvuođain , ovdamearkka dihte vuoigatvuohta oažžut oahpahusa iežas gillii ( oahpahusgiellan sámegiella ) leat čadnojuvvon virggálaš ruovttuguvlui .
Váldooassi maid eará gielalaš vuoigatvuođain , mat leat meroštallon Sámi giellalágas , lea čadnojuvvon sámiid ruovttuguvlui .
Sámiid iežaset giela ja kultuvrra guoski iešstivrejupmi guoská maid sámiid ruovttuguovllu .
7 .
Leatgo buot sámit badjeolbmot , man gova oažžu dávjá ovdamearkka dihte turismaprošyrain ?.
Boazodoallu lea sámiide dehálaš ealáhus máŋgga sivas : dat addá áigáiboađu ja biepmu ja das lea stuorra kultuvrralaš mearkkašupmi .
Bohccos oažžu maid máŋggalágan ávdnasiid duddjoma várás .
Dasa lassin boazodoalus geavahuvvon sámegiella sisttisdoallá rikkes ee. bohcco dan sierra iešvuođain govvideaddji sániid , main lea dán áigge maid dieđalaš mearkkašupmi .
Boazodoalus lea maid stuorra sosiálalaš mearkkašupmi bearrašiidda , sogaide ja giliservošiidda .
Máŋgga guovllus , gos sámegiela leamašan jávkamin dahje molsašuvvamin riikka váldogillii , boazodoallu lea erenomáš rikkes boazoealáhussii laktáseaddji dadjanvugiidis ánssus seilon badjeolbmuid bargogiellan .
Dat lea veahkehan maid seailluhit giela , mii muđui leamašan váras jávkat .
Boazodoallu , erenomážit davvisápmelaš guovlluid duottarboazodoallu , maiddái stuorraboazodoallun namuhuvvon eallinvuohki , lea adnojuvvon eksotihkalaš ja eará álbmogiid ealáhusaid ektui čielgasit earálágan sámi ealáhussan .
Danin dan leat doallagoahtán almmolaččat sápmelašvuođa dovdomearkan .
Dan dat ii goittot leat .
Boazosámit eai leamaš goasge eanetlohkun sámeálbmogis .
Norggas stuorámus sámejoavku leat leamašan áhpeguolásteamis ja eanadoalus áigáiboađu ožžon mearrasámit .
Árbevirolaš ealáhusat leat ee. meahccebivdu , guolásteapmi ja luonddubuktagiid čoaggin .
Miellagovva das , ahte sámit leat badjeolbmot , lea nuppe dáfus duohta , muhto nuppe dáfus dat addá sápmelaččain vehá menddo ovttabealagis gova .
8 .
Manin dárbbašuvvojit sierra giellavuoigatvuođat , manin giela seailluheapmi lea dehálaš ?.
Iežas giella lea dehálaš ášši olbmo eallimis .
Eatnigiella lea buot oahppama vuođđu ja seammás čiekŋalamos dovdduid ja jurddašeami giella .
Mii dárbbašat giellavuoigatvuođaid dorvvastit giela oahppan- , geavahan- ja ovdánanvejolašvuođaid ja normála árgabeaivve eallima eavttuid .
Jos mis ii leat vejolašvuohta ovdamearkka dihte iežamet giela skuvlaoahpahussii , giella ii ovdán ja mii eat oahpa lohkat ja čállit iežamet giela .
Ná lea geavvan daidda sámebuolvvaide , geat leat vázzán skuvlla dalle go ledje vel álbmotskuvllat .
Lohkan- ja čállindáidu lea uksa ee. girjjálašvuođa šaddamii .
Giellavuoigatvuođat leat dehálaččat maid normála árgaeallimii , mas iežas giela ii dárbbaš heahpanit , čiehkat iige molsut nubbin .
Giellavuoigatvuođaid váilun doalvu giella- ja kulturmolsumiidda , mii lea dáhpáhuvvan maid Davviriikkain .
Máŋggat dakkár sápmelaččat , guđet eai leat šat oahppan iežaset vánhemiid dahje soga álgogiela , leat maŋŋá oahpahallan giela .
Giellavuoigatvuođaid dárbbašat maid ovddit buolvvaid áigge dagahuvvon vahágiid divvumii : manahuvvon giela ođđasit oahppama vejolažžan dahkamii .
Giella guoddá sisttistis álbmoga oktasaš historjjá ja kultuvrra , árbevieruid ja vásáhusaid ja dat laktá dán áigge hálli oktii ovddit buolvvaiguin .
Seammás dat lea dehálamos čanus sierra riikkain ássi olbmuide , geat hállet seamma giela .
Sámiide iežas giella lea šaldi riikkarájáid rastá .
Iežas giella lea dego divrras giisá , mas lea ollu diehtu ja vásáhusat , dego olles girjerádju , nugo sápmelaš girječálli Kerttu Vuolab lea dávjá dadjan .
Iešguđet giella lea mihtitmeahttun divrras .
9 .
Mii oaivvilduvvo , go hállojuvvo áitatvuloš gielain ( endangered languages ) ?.
Oktageardánis vástádus dása lea , ahte giella lea áitatvuloš , go dat ii šat sirdás árgabeaivve aktiivvalaš giellan ođđa buolvvaide ( intergenerational transmission ) .
Dutkit leat meroštallan dihto dásiid giela áitatvulošvuhtii .
Diehtu máilmmi áitatvuloš gielaid birra gávdno ovdamearkka dihte Ovttastuvvan Našuvnnaid skuvlen- , dieđa- ja kulturorganisašuvdna Unesco internet-siidduin www.unesco.org .
Unesco áššedovdiid luohkkájuoguid mielde ee. buot sámegielat gullet máilmmi áitatvuloš gielaid jovkui .
Suomas hállojuvvon anáraš- ja nuortalašgiella gullet kategoriijai váddásit áitatvuloš gielat ( severely endangered languages ) .
10 .
Hálletgo buot sápmelaččat sámegiela ?.
Buot sápmelaččat eai hála sámegiela , muhto luohtehahtti statistihkat sámegiela hálliin eai gávdno .
Suomas vuosttas sámi giellaláhka bođii fápmui easkka jagis 1992 , man maŋŋá leamašan vejolaš almmuhit heaggačállái eatnigiellan maid sámegiela .
Sámegiela eatnigiellan hálli olbmot measta buohkat leat goit guovtte- , joba golmmagielagat , man geažil sii gártet válljet guđemuš eatnigiela sii almmuhit virggálaš statistihkaide .
Suomas ii sáhte almmuhit heaggačállái máŋga eatnigiela , vaikko dákkár dilli lea goit mihtilmas nu sámiide go máŋggaide earáidege .
Guovtte- ja máŋggagielatvuohta lea máilmmis dábálut go ovttagielatvuohta .
Sámiid álbmotbeaivi 6.2 .
Njealje riikkas ássi sápmelaččat ávvudit oktasaš álbmotbeaivvi guovvamánu 6. beaivve .
Beaivi lea okta sámiid leavgabeivviin , muhto maiddái Suoma , Ruoŧa ja Norgga eiseválddit ávžžuhit atnit leavgga almmolaččat .
Sámiid álbmotbeaivi lea vel nuorra ávvudanbeaivi , suopmelaš almmenáhkkái dat merkejuvvui jagis 2004 .
Álbmotbeaivvi birra mearriduvvui goit juo jagis 1992 Helssegis ordnejuvvon 15. sámekonfereanssas ja dan ruohttasat leat badjel čuođi jagi duohken , jagis 1917 .
Dalle Norgga Troandimis ordnejuvvui vuosttas davviriikkalaš sámečoahkkin , man ulbmilin lei guorahallat sámiid eallinvejolašvuođaid ja váldit beali sámiide guoski gažaldagaide .
Gieđahallon fáttáin dehálepmosat ledje lihkadeapmái , eanageavaheapmái , boazodollui ja skuvlavázzimii guoski gažaldagat .
Vuosttas čoahkkima čuođenáre oasseváldi bohte Ruoŧas ja Norggas , iige historjjálaš čoahkkin vel oaivvildan jeavddalaš ja riikkarájáid rasttildeaddji sámeoktasašbarggu álggu .
Dattetge dan mearkkašupmi lei stuoris : vuođđu boahttevaš bargui lei huksejuvvon , ja sámiid oktasaš deaivvadeapmi fuomášuvvui .
” Eat leat goasge ádden doaibmat ovttas oktan álbmogin .
Otne geahččalat vuosttas geardde čatnat - - - sámiid oktii ” , dajai sámeoktasašbarggu eadnin gohčoduvvon nissonsearvvi aktiiva Elsa Laula Renberg Troandima čoahkkima rahpansáhkavuorustis .
Dán áigge sámit ávvudit oktasaš álbmotbeaivviset oktanaga .
Ávvudemiin sii hállet máŋgga sierra sámegiela ja gárvodit báikkálaš gávttiide , muhto ávvudanbeaivi , leavga ja álbmotlávlla leat juohke sajis seammát .
Elsa Laula Renberg – sámeoktasašbarggu eadni.
Jagi 1917 historjjálaš čoahkkima bovdii čoahkkái nissonsearvi ´Brurskanken samisk kvindeforening´ , man njunnožis doaimmai aktiivvalaš nisu Elsa Laula ( 1877-1931 ) .
Elsa Laula lei álgoálggus Ruoŧa sápmelaš , guhte náitalettiin Tomas Renbergiin Norgii , dovdojuvvui sohkanamain Laula Renberg .
Su sánit čoahkkima rahpansáhkavuorus buktet bures ovdan jagi 1917 čoahkkima ulbmila : ” Eat leat goasge ádden doaibmat ovttas oktan álbmogin .
Otne geahččalat vuosttas geardde čatnat - - - sámiid oktii ” .
Čoahkkin oaččui áigái dan ahte Ruoŧa Östersunddas ordnejuvvui juo maŋit jagi ( 1918 ) riikkaviidosaš sámečoahkkin , man guovddáš áššin ledje skuvlagažaldagat .
Norggas seammasullasaš riikkaviidosaš sámečoahkkin ordnejuvvui Deanu gielddas jagis 1919 .
Elsa Laula lei juo ovdal váikkuhan aktiivvalaččat sámi searvedoaimma álgimii .
Son lei jagis 1904 Ruoŧas vuođđuduvvon vuosttas sámesearvvi , Wilhelmina-Åsele sámesearvvi , ságajođiheaddji .
Searvi doaimmai aktiivvalaččat ee. boazosápmelaččaid ja eanadoalliid soahpameahttunvuođaid ordnemis ja váikkuhii sámiid skuvladiliid ordnen komitea ásaheapmái .
Komitea barggu boađusin Ruŧŧii vuođđuduvvojedje sierra nomadaskuvllat ( nomadskola ) , maid oahpahusas sámeservviid gáibádusat eai goit váldon jur ollege vuhtii .
Elsa Laula Renberg váikkuhii aktiivvalaččat sámeservviid vuođđudeapmái maid Norggas , gos vuođđuduvvojedje vihtta sámesearvvi jagiin 1906-08 , datge Ruoŧa láhkai lullisámi guovlluin .
Finnmárkku guovllus sámeservviid vuođđudedje viššalit 1910–logus .
Searvedoaimma lassin Norgga ja Ruoŧa sámit geahččaledje 1900–logu álggus ovddidit áššiideaset maid aviissaid bokte .
Jagis 1904 Finnmárkkus vuođđuduvvon aviisa Sagai Muittaleagje ( Ođđasiid muitaleaddji ) báhcá historjái vuosttas sápmelaš riikkabeaialbmá Isak Saba ( Sápp-Issát ) oažžumis Norgga Stuorradiggái guovtti badjái ( 1906-1912 ) .
Suoma sámiid searvedoaibma álggii nuppi máilmmisoađi maŋŋá , jagis 1945 , go Samii Litto vuođđuduvvui eváhkkomátkkis Alavieskas .
Dan ovdal ledje suopmelaš Sámi ustibat vuođđudan Sámi Čuvgehussearvvi jagis 1932 Helssegis .
Searvi olggosaddigođii jagis 1934 sámegielat Sabmelaš – bláđi ja váikkuhii ovttas Samii Litto – servviin vuosttas sámeáššiid komitea ásaheapmái Suomas jagis 1949 .
Samii Litto ánsun sáhttá lohkat maid Sámiid kristtalaš nuoraidskuvlla vuođđudeami Anárii jagis 1952 ( -1993 ) ja Sámi musea rahpama olbmuide Anáris jagis 1962 .
Sámi musea doaibmá ainge ja dat lea okta Suoma bivnnuhamos museain , gč. www.siida.fi .
Gáldut :.
Sámi soga lávlla.
Sámi soga lávlla lea sámiid álbmotlávlla .
Lávlaga sániid lea čállán sámiid mearkaalmmái Isak Saba / Sápp-Issát ( 1875-1921 ) .
Son lei oahpaheaddji ja eret Finnmárkku Unjárggas , vuosttas sápmelaš riikkabeaialmmái .
Saba dikta válljejuvvui álbmotlávllan 13. sámekonfereanssas Åres borgemánus 1986 .
Lávlagii lea bidjan nuohta norgalaš Arne Sørlie .
Nuohtta dohkkehuvvui virggálaččat sámiid 15. konfereanssas Helssegis 1992 .
Sámi soga lávlla lea jorgaluvvon guđa sámegillii ja maiddái suomagillii , man jorgalii Otto Manninen .
Dábálaččat dat lávlojuvvo čuoččat .
Isak Mikal ( Mikkel ) riegádii Per Sabbasena ja Britha Aikio čieža máná bearrašii nubbin nuoramus mánnán .
Su áhčči lei gávpejas , šibitdoalli ja guolásteaddji , ja danin bearaš suittiige ássat stuorát ja buoret viesus go máŋgasat earát .
Maŋŋá Saba mánnávuođa ruoktu lea divvojuvvon ja lea dál oassi Várjjat Sámi Musea ( Varanger Sámi museum ) čájáhusa .
Saba dovdet erenomážit das go son lea čállán sániid sámiid álbmotlávlagii , muhto son lei maid sápmelaš oahpaheaddji ja politihkkár .
Vuosttas sápmelaš riikkabeaialmmájin Norgga Stuorradikkis jagiin 1907-1912 son ovddastii Finnmárkku bargiidbellodaga .
Saba válljejuvvui riikkabeivviide , dasgo son lihkostuvai doalvut ovddosguvlui sámiid vuoigatvuođaid guoski prográmma , mas deattuhuvvui earet eará sámegielat ipmilbálvalusaid ja Biibbaliid dehálašvuohta sihke gáibiduvvojedje ovttalágan eanaoastinvuoigatvuođat .
Dalle go Saba váikkuhii Norggas elle vel virggálaš dáruiduhttinpolitihka áiggi ja sámegiela ja sámekultuvrra geahččaledje jávkadit .
Saba jámii álgogease 1921 dušše 46-jahkásažžan .
Sámi aviisa Nuorttanáste almmustahtii Saba jápmima maŋŋá muitočállosa , man mielde sámit ledje manahan dehálaš ovddasteaddjiset , guhte guđii maŋŋásis sohkabuolvvaid čađa ealli árbbi .
Guldal ja lávllo davvisámegillii.
( almmustahtton lávlu lobiin ).
SÁMI SOGA LÁVLLA.
Guhkkin davvin Dávggáid vuolde.
Duottar leabbá duoddar duohkin ,.
jávri seabbá jávrri lahka ,.
čohkat čilggiin , čorut čearuin.
allanaddet almmi vuostá ;.
šávvet jogat , šuvvet vuovddit ,.
cáhket ceakko stállenjárggat.
Dálvit dáppe buolašbiekkat ,.
muohtaborggat meariheamit ,.
Sámi sohka sieluin mielain.
eahccá datte eatnamiiddis :.
Mátkkálažžii manoheabit ,.
giđđudeaddji guovssahasat ,.
ruoškkas , ruovggas rođuin gullo ,.
juhca jávrriin , jalgadasain ,.
geresskálla máđii miel .
Ja go geassebeaivváš gollut.
mehciid , mearaid , mearragáttiid ,.
golli siste guollebivdit.
suilot mearain , suilot jávrriin.
gollin čuvget čáhcelottit ,.
silban šovvot sámi deanut ,.
šelgot čuoimmit , šleđgot áirrut ,.
luitet albmát lávllodemiin.
geavgŋáid , guoikkaid , goatniliid .
Sámieatnan sohkagoddi ,.
dat lea gierdan doddjokeahttá.
goddi čuđiid , garrogávppiid ,.
viehkis vearrevearrováldiid .
Dearvva dutnje , sitkes sohka !.
Dearvva dutnje , ráfi ruohtas !.
vieljain varat vardán.
Máttarádját mis leat dovle.
Beaivvi bártniid nana nálli !.
Eai du vuoitte vašálaččat ,.
jos fal gáhttet gollegielat ,.
muittát máttarmáttuid sáni :.
Sámieatnan sámiide !.
Sámi leavga.
Sámiid leavga spiehkkasa čielgasit Davviriikkaid leavggain , main buohkain libardit ruossagovadagat .
Sámi leavgga rukses gierdu govvida beaivváža ja alit gierdu mánu .
Leavgga govvatemá boahtá meavrresgáris ja Ruoŧa sápmelaš Anders Fjellnera ( 1795–1876 ) divttas Biejjie-baernie dahjege Beaivvi bártnit .
Fjellner govvida sámiid divttastis beaivvi nieidan ja bárdnin .
Vuosttasin iežas leavgga sámiide evttohii dáiddár Synnøve Persen , guhte maid plánii iežas leavgaevttohusa .
Persena golmmaivdnásaš leavgga gerge geavahit ee. Álttá čáhcefápmorusttega ja dulvadeami vuosttildeami oktavuođas 1970- ja 1980-loguid molsašumis , muhto dat ii báhcán atnui dađi guhkit áigái .
Suoma , Ruoŧa , Norgga ja Ruošša sámiid oktasašbargoorganisašuvdna Sámiráđđi ( Samerådet / Saami council ) mearridii ordnet leavgga plánengilvvu 1980-logus .
Vuoitán leavgga plánii Norgga sápmelaš Astrid Båhl .
Su plánen leavggas čuvget šerres ruoksat , alit , fiskat ja ruoná .
Seamma ivnniid leat árbevirolaččat geavahan sámegávttis .
Leavga dohkkehuvvui sámiid virggálaš symbolan sámiid 13. davviriikkalaš konfereanssas Åres borgemánu 15. beaivve 1986 .
Seammás dohkkehuvvui maid nubbi álbmotlaš symbola : Sámi soga lávlla .
Sámiin leat dál 11 oktasaš leavgabeaivvi , mat leat dohkkehuvvon sámekonfereanssas .
Suoma sisáššiidministeriija ávžžuha sámi leavgabeivviide maid oktasaš leavgaatnima .
Leavgga atnimis galgá čuovvut iešguđege riikka lágaid .
Priváhta olbmuin , servošiin ja fitnodagain lea ávvudeami , gudnejahttima dahje morraša čájeheami dihte friijavuohta atnit Sámi leavgga muđuige go virggálaš leavgabeivviin .
Sámiid leavgabeaivvit.
6.2 .
Sámiid álbmotbeaivi.
Guovvamánu 6. beaivve 1917 dollojuvvui Norgga Troandimis vuosttas sámečoahkkin , gosa ledje čoahkkanan sihke davvi- ja lullisámit .
Čoahkkin lei álgu davviriikkalaš sámeoktasašbargui .
2.3 .
Suoma Sámedikki vuođđudanbeaivi.
Suoma Sámediggi , vuođđuduvvui iežas lágain jagis 1995 .
Dat rahppojuvvui virggálaččat 2.3.1996 .
Márjjabeaivi.
Sámiid árbevirolaš ávvudanbeaivi .
Márjjabeaivve áigi kaleandaris molsašuddá ja beaivvi sáhttá ávvudit sierra riikkaid Márjjabeaivve mielde .
Mihcamárbeaivi.
Almmolaš ávvudanbeaivi .
Sáhttá atnit leavgga sierra riikkaid mihcamárbeaivvi mielde .
9.8 .
ON:aid riikkaidgaskasaš álgoálbmogiid beaivi.
Ovttastuvvan nášuvnnat lea namuhan 9.8. riikkaidgaskasaš álgoálbmogiid beaivin .
15.8 .
Sámi leavgga dohkkehanbeaivi.
Sámi leavga dohkkehuvvui Sámiid 13. konfereanssas 15.8.1986 Åres Ruoŧas .
18.8 .
Sámiráđi vuođđudanbeaivi.
Sámiráđđi vuođđuduvvui virggálaččat sámiid 2. davviriikkalaš konfereanssas 18.8.1956 Norgga Kárášjogas .
26.8 .
Ruoŧa Sámedikki vuođđudanbeaivi.
Ruoŧa Sámediggi ( Sametinget ) vuođđuduvvui iežas lágain jagis 1992 .
Dat rahppojuvvui virggálaččat 26.8.1993 .
9.10 .
Norgga Sámedikki vuođđudanbeaivi.
Norgga Sámediggi ( Sametinget ) vuođđuduvvui iežas lágain jagis 1987 .
Dat rahppojuvvui virggálaččat 9.10.1989 .
9.11 .
Sámi Parlamentta vuođđudanbeaivi.
Suomas addojuvvui ásahus Sámi Parlamentta birra 9.11.1973 .
Sámi Parlamenta lei jagis 1996 doaimmas álggahan Sámedikki ovddasmanni .
15.11 .
Vuosttas sápmelaš riikkabeaialbmá Isak Saba ( Sápp Issát ) riegádanbeaivi.
Isak Saba riegádii 15.11.1875 Unjárggas Várjjagis .
Son lei Norgga Stuorradikki lahttun guokte baji ( 1906-1912 ) bargiidbellodaga ovddasteaddjin .
Gáldut :.
www.galdu.org.
Anders Fjellner riegádii olggos Ruoŧa Härjedalenis čakčamánu 18. beaivve jagis 1795 sámebearrašii .
Su áhčči jámii go Anders lei vel mánná , muhto fuolkkit veahkehedje su skuvlet iežas nu ahte son gárvvásmuvai 1800-logu álgogeahčen báhppan Uppsala universitehtas .
Fjellner jođii báhppanvihaheami maŋŋá vuos sárdnideaddjin Čohkkerasas ja Gárasavvonis .
Máidnasa mielde son lei nu oanehaš , ahte sárdnestuolusge fertii čuožžut beaŋkkaža alde .
Barggus lassin Fjellner mearkugođii nášuvnnaromantihkalaš jurddašanvuogi váikkuhusas muitui maid sámi kulturárbevieru , nugo luđiid , juigosiid , myhtaid , legendaid ja lávlagiid .
Son jorgalii dáid sámegielat teavsttaid nu , ahte maid earáin go sámegielagiin lei vejolašvuohta oahpásmuvvat daidda .
Fjellner muitalii ahte son lea sierra guovlluin Sámis gullan dáid álbmotdivttaid , maid lea merkon muitui .
Maŋit buolvvaide buoremusat seilon Biejjie-baernie – dikta lea stiilla , mihtu ja sisdoalu dáfus nu čehpet čállojuvvon , ahte dát jáhkkimis ii leat dušše njálmmálaš álbmottradišuvdna .
Fjellner bekkii leat movttegis ja áŋgiris guldaleaddji ja erenomáš buorre máinnasteaddi ja dát lea muhtin oassái váikkuhan dasa , ahte máŋggat sámekultuvrra dutkitge leat boahtán dan bohtosii ahte dikta lea árbevirolaš álbmotdikta , muhto maid okta ovdamearka girječálli dáidduin .
Sámi levgii heakka bossu Anders Fjellnera dikta Beaivvi bárdni lea myhtalaš sáŋgárepos .
Das beaivvi bárdni vuolgá jiehtanasaid eatnamii , ráhkistuvvá doppe jiehtanasa niidii ja loahpas náitala suinna .
Sudnuide riegádit Gállabártnit ( Gaalla-baernie ) , geat leat sámiid máddarat .
Dás maŋŋelebbos álgooassi Fjellnera guhkes diktemušas , mii muitala Beaivvi bártni soagŋus jiehtanasaid máilbmái .
Fjellnera álgogiella lei lullisámegiella , mas dikta lea jorgaluvvon davvisámegillii ( Harald Gaski ) , anárašgillii ( Ilmari Mattus ) ja eaŋgalsgillii ( Tr .
John Weinstock ) .
Gáldut :.
Harald Gaski 2003 : Biejjien baernie / Sámi Son of the Sun / Beaivvi bárdni .
Davvi Girji OS : www.davvi.no .
Diktagurgadasat girjjis leat olggosaddojuvvon Gaski ja Davvi Girjji lobiin .
Lullisámegillii :.
Davvisámegillii :.
xxx.
xxx.
Beaivvi bártni soagŋu jiehtanasaid máilmmis.
Bođuid bártnit ledje dolin.
Nieiddat vátnásat olbmáide.
Dievdu lei nissonis deaddán.
Varaideaskka vuohčudan oktii.
Eadni lei njamahan guoddámis.
Gállá gándda lávgon ja biebman.
Go gállis gietkamis čievččai.
Sahkanahttistis nana suonaid.
Sahkkejeaddji mielaid leikii.
Gállábártniid máttarmáddui .
Nu leat mii gullan.
Sáhka lea beaggán :.
Dobbelis davimus nástti.
Oarjjabeal beaivvi ja mánu.
Silba-golli juovat , bávttit.
Árrangeađggit ájageađggit.
Golli giilá , silba šiilá.
Mearas gáissát govaset gehccet.
Beaivvážat , mánut ja násttit.
Muođuineaset mojit čuvget.
xxx.
Sámit Suomas.
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámiid vuoigatvuođat láhkaásaheamis.
Sámiid ja sámedikki birra gávdnojit máinnašumit máŋggain lágain .
Sámekultuvra , sámegiella dahje sámediggi leat máinnašuvvon 122 sierra lágas ja ásahusas .
Sámediggi lea máinnašuvvon 11 lágas ja ásahusas .
Suoma vuođđoláhka.
Vuođđolága 1 7 § 3 momentta mielde sámiin eamiálbmogin lea vuoigatvuohta bajásdoallat ja ovddidit iežaset giela ja kultuvrra .
Vuođđolága 17 § 3 momentta oaivvildan sámiid kultuvran ja árbevirolaš sámeealáhussan adnojuvvojit boazodoallu , guolásteapmi , meahccebivdu ( HE .
248/1994 vp ja PeVM 17/1994 vp ) sihke sámedikki mielde maid čoaggin ja sámi duodji .
Sámekultuvrii lohkkojuvvojit gullat sámiid árbevirolaš ealáhusat ja daid ođđaáigásaš hárjeheami vuogit .
Lága 121 § 4 momentta mielde sámiin lea sámiid ruovttuguovllus iežaset gillii ja kultuvrii guoski iešstivren dan mielde go lágain mearriduvvo .
Ráđđehusa evttohusas rievdadit vuođđolága gávnnahuvvo , ahte njuolggadusain figgojuvvo dasa , ahte boahttevaš láhkaásaheamis mearriduvvošedje sámiid iežaset gillii ja kultuvrii guoski áššiin doaibmaorgánat , doaibmaválderáját ja barggut sámehálddahussii , gieldda iešstivremii ja stáhta hálddahussii .
Sámiid kulturiešstivren livččii dynámalaš ja sámit sáhtášedje ieža ovddidit dan ( HE248/1994 ) .
Vuođđolága 22 § mielde almmolaš váldi berre dorvvastit vuođđovuoigatvuođaid ja olmmošvuoigatvuođaid ollašuvvama .
Ráđđehusa evttohusas vuođđovuoigatvuođanjuolggadusaid váldimis vuođđoláhkii gávnnahuvvo , ahte njuolggadus olahivččii almmolaš válddi dorvvastangeatnegasvuođa riikkaidgaskasaš soahpamušain dorvvastuvvon olmmošvuoigatvuođaide .
Riikkaidgaskasaš olmmošvuoigatvuođasoahpamušaid sisdoallu mearrašuvvá riikkaidgaskasaš bearráigeahččoorgánaid meannudanvuogi mielde .
Ráđđehusa evttohusas máinnašuvvojit erenomážit siviila- ja politihkalaš vuoigatvuođaide guoski oktasašsoahpamuš ( KP-Soahpamuš ) ja Eurohpa olmmošvuoigatvuođasoahpamuš ( HE .
309/1993 ) .
luonddusuodjalanlága.
Guovllu vuođđudettiin galgá dan suodjaleami erenomáš ulbmiliid ja álbmotmeahcis maid guovllus gallededdjiid ovdduid váldit áššáigullevaččat vuhtii .
Luonddusuodjalanlága vuođul vuođđuduvvon luonddu- ja álbmotmeahcit sámiid ruovttuguovllus :.
Eanodat.
Pallas-Ylläsduoddara álbmotmeahcci ( muhtin oassái ).
Leammi álbmotmeahcci.
Anára gielda ja Lappi bálggus :.
Urho Kekkonen álbmotmeahcci ( muhtin oassái ).
Ohcejohka :.
Geavu luonddumeahcci.
Meahcceguovlolága.
1 § mielde meahcceguovllut vuođđuduvvojit guovlluid meahcceluonddu seailluheami dihte , sámekultuvrra ja luondduealáhusaid dorvvasteami dihte sihke luonddu máŋggabealat geavaheami ja dan vejolašvuođaid ovddideami dihte .
Sámiid ruovttuguovllus leat čuovvovaš meahcceguovllut :.
Eanodaga gielda :.
Giehtaruohttasa , Darvvatvári ja Bievrrašjávrri meahcceguovllut sihke muhtin oassái Bulju meahcceguovlu.
Ohcejoga ja Anára gielddat :.
Gálddoaivvi , Báišduoddara ja Muotkeduoddara meahcceguovllut.
Anára gielda :.
Váhčira ja Čármiduoddara meahcceguovllut ja muhtin oassái Bátneduoddara meahcceguovlu .
Ođasmahtton.
bođii fápmui jagi 2011 suoidnemánus .
Ruvkelága mielde dorvvolašvuođa- ja kemikálavirgedoaimmahat Tukesis šattai ruvkevirgeoapmahaš , mii mieđiha ruvkelágas meroštallon lobiid .
Ruvkeláhka loahpaha sirdásanáigodaga maŋŋá mášengolleroggama Leammi álbmotmeahcis .
Mášengolleroggan hárjehuvvo Anára gielddas ja Lappi bálgosa guovllus Soađegili gielddas .
Ruvkelága 1 § lágas oaivvilduvvon doaibma heivehuvvo oktii sámiid ruovttuguovllus nu , ahte sámiid vuoigatvuođat eamiálbmogin dorvvastuvvojit .
Lága 38 § mielde Tukes berre ovttas sámedikkiin ja eará oassebeliiguin čielggadit sámiid ruovttuguvlui dahje dohko váikkuheaddji málbmaohcanlobis , ruvkelobis dahje golledoidinlobis meroštallon doaimma dagahan váikkuhusaid sámiid vuoigatvuhtii eamiálbmogin bajásdoallat ja ovddidit iežaset giela ja kultuvrra sihke guorahallat dárbbašlaš doaibmabijuid geahpedit ja eastadit vahágiid .
Dalle ferte váldit vuhtii :.
1 ) čuožžovaš vástideaddji lobiid , mat leat ohcamušas oaivvilduvvon guovllu lahkosis ;.
2 ) maid sámiid vuoigatvuođa dáfus eamiálbmogin dehálaš guovlluid ohcamuš guoská ;.
3 ) sámiid vuoigatvuođa eamiálbmogin heađušteaddji , guovlluid eará geavahanvuogit ohcamušas oaivvilduvvon guovllus ja dan lahkosis .
Lága 50 § mielde lobi ii galgga mieđihit , jos lobis meroštallon doaibma okto dahje ovttas eará vástideaddji lobiiguin dahje guovlluid eará geavahanvugiiguin dovdomassii heajudivččii sámiid ruovttuguovllus vejolašvuođaid hárjehit árbevirolaš sámeealáhusaid dahje muđui bajásdoallat ja ovddidit sámekultuvrra ;.
Vuođđoláhkaváljagoddi lea geahččan cealkámušastis ( PeVL 32/2010 vp ) ruvkelága ásaheapmái dolvon ráđđehusa evttohusa ( HE .
273/2009 vp ) geažil , ahte gažaldatvuloš ruvkelága 50 § njuolggadusat dáhkidit vuođđolága 17 § 3 momenttas ja ON:a riikkavulošvuoigatvuođaid ja politihkalaš vuoigatvuođaid guoski oktasašsoahpamuša ( SopS 7-8/1976 , KP-soahpamuš ) 27 artihkkalis dorvvastuvvon sámiid vuoigatvuođaid gillii ja kultuvrii ( ee. boazodollui ) .
Ain váljagotti mielde ruvkelága 50 § mearriduvvon dehálašvuođakriterat dulkojuvvojit ja heivehuvvojit vuođđovuoigatvuođamiehtemielalaš vugiin ja nu ahte váldo vuhtii ON:a olmmošvuoigatvuođakomitea KP-soahpamuša 27 artihkkalii guoski dulkongeavat .
Ođasmahtton.
čáhceláhka bođii fápmui jagis 2012 .
Lága 2 logu 8 mielde čáhcedoallofidnu , mii lea sámiid ruovttuguovllus dahje dat váikkuha dohko , galgá ollašuhttit nu ahte dat dušše uhcán heajuda sámiid vejolašvuođaid geavahit sidjiide eamiálbmogin gullevaš vuoigatvuođaid bajásdoallat ja ovddidit iežaset kultuvrra sihke hárjehit árbevirolaš ealáhusaideaset .
Ráđđehusa evttohusas čáhceláhkan ( HE .
277/2009 vp ) dán paragráfa oasil gávnnahuvvo , ahte fidnu sáhttá muhtun dáhpáhusain leat sámi kulturhámi ja nappo evttohuvvon heajudangildosa dáfus mearkkašahtti dallege , go dat váikkuha ovdamearkka dihte dušše ovtta sámebearraša eallindillái .
Čáhcedoallofidnu oaivvilda ovdamearkka dihte šalddi , buođu , čáhcebohcci ja kábela huksema čázádahkii , čáhcefámuin ávkkástallama , čázádaga dulvadeami sihke čázi váldima .
Láhka Meahcceráđđehusas.
Meahcceráđđehus hálddaša sámiid ruovttuguovllu eana- ja čáhceguovlluid , mat leat stáhta hálddus .
Meahcceráđđehusa hálddus lea sullii 90 % sámiid ruovttuguovllu eana- ja čáhceviidodagas .
Guovllus sullii 80 % lea iešguđetláhkai suodjaluvvon jogo luonddusuodjalanlága dahje meahccelága vuođul .
§ 4 mielde luondduriggodagaid suvdilis divššu ja geavaheami dehálaš oassin Meahcceráđđehus galgá doarvái bures váldit vuhtii biologalaš máŋggahámatvuođa suodjaleami ja heivvolaš lasiheami ja Meahcceráđđehusa hálddus leahkki luondduriggodagaid dikšuma , geavaheami ja suodjaleami galgá heivehit oktii sámiid ruovttuguovllus nu , ahte sámiid kultuvrra hárjeheami vejolašvuođat dorvvastuvvojit .
Sámi giellaláhka.
sámi giellalágas davvisámegiella sihke anáraš- ja nuortalašgiella ( 3 § ) .
Sámi giellalága ulbmilin lea dorvvastit sámiid vuođđolágalaš vuoigatvuođa iežaset gillii .
Láhka heivehuvvo sámiid ruovttuguovllu eiseválddiin ja dain eiseválddiin , maid doaibmaguvlui sámiid ruovttuguovlu gullá ( 2 § ) .
Lága mielde sámiin lea vuoigatvuohta geavahit sámegiela , go dikšot áššiideaset eiseválddiin ( 4 § ) sihke oažžut dulkon- ja jorgalanbálvalusaid ( 4 lohku ) .
Sámediggi čuovvu sámi giellalága ollašuvvama ja gárvvista čilgehusa sámi giellalága ollašuvvamis ( 28 § ja 29 § ) .
Vuoigatvuohtaministeria juolluda doarjaga ee. sámiid ruovttuguovllu gielddaide , bálgosiidda ja searvegottiide sámi giellalága ollašuhttima várás ( 31 § ) .
Submi leamašan jagi 2012 rájes 120 000 euro jagis .
Lága mielde gielddat , main leat vuollái 20 000 ássi , galget čielggadit ovttastuvvama bálvalusaid sihkkarastima dihtii .
Lága 4 §:s ásahuvvo gieldajuogu rievdadeami eavttuin .
Lága mielde gieldajuogu rievdadettiin sámiid ruovttuguovllus galgá vuhtiiváldit sámiid gielalaš vuoigatvuođaid sihke sámiid vuoigatvuođa eamiálbmogin doalahit ja ovddidit iežaset giela ja kultuvrra sihke sámiid giela ja kultuvrra guoski iešráđđema .
Láhka geatnegahttá gielddaid čielggadit ovttastuvvanvejolašvuođaid .
Lága 4 g § mielde čielggadanviidodagas sáhttá spiehkkasit sámiid giela ja kultuvrra guoski vuoigatvuođaid sihkkarastima dihtii .
Ovttaveardásašvuođalágas.
, mii lea dál ođasmahttima vuolde , eai gieđahallo njuolga sámiid vuoigatvuođat .
Lága ulbmilin lea ovddidit ja dorvvastit ovttaveardásašvuođa ollašuvvama .
Láhka gieldá vealaheami ee. čearddalaš sohkaduogáža ja giela vuođul ( 6 § ) .
Lága § 7 mielde lágain eai eastaduvvo dakkár sierradoaibmabijut , maid ulbmilin lea duođalaš ovttaveardásašvuođa juksan vealaheami dagahan hehttehusaid eastadeami dahje geahpedeami dihte ( positiivvalaš sierrameannudeapmi ) .
Lága 4 § mielde eiseválddit galget dahkat ovttaveardásašvuođaplána čearddalaš ovttaveardásašvuođa ollašuhttima dihte .
Beaivedikšolága.
leat aiddo dál ođasmahttimin árrabajásgeassinláhkan .
Beaivedikšoáššit leat sirdojuvvon oahpahus- ja kulturministeria vuollái sosiála- ja dearvvasvuođaministerias .
Beaivedikšolága 11 § 2 momentta mielde gielda berre fuolahit das , ahte mánáid beaivedivššu sáhttá addit máná eatnigiellan , jogo suoma- , ruoŧa- dahje sámegillii .
Ráđđehusa evttohusas ( HE .
196/1981 ) adnojuvvo máná ahtanuššama ja oahppanvejolašvuođaid dáfus erenomáš dehálažžan , ahte mánáid beaivedikšu addojuvvo máná iežas eatnigillii .
Beaivedikšoásahusa mielde mánáid beaivedivššu bajásgeassinulbmiliidda gullá sámemánáid iežaset giela ja kultuvrra doarjun ovttas dán kultuvrra ovddasteddjiiguin .
Vehádatáittardeaddji ja vealahanlávdegoddi leat gávnnahan , ahte sámegielat mánáid beaivedivššu ordnen seahkalas giellajoavkkus suomagielat mánáiguin doalvu álkket dillái , mii lea vealahangildosa vuostá .
Oahpahusa stivrejeaddji láhkamearrádusat.
Sámegiella sáhttá dálá njuolggadusaid mielde leat vuođđooahpahusa ja logahaga oahpahusgiella , eatnigiela ja girjjálašvuođa oahppoávnnas sihke eaktodáhtolaš / válljenávnnas ( = vieris giela ) .
Eatnigiela oahpahussii laktása maid suomagiela oahpahus , mii oaivvilda geavatlaččat eatnigiela oahppodiimmuid juohkima sáme- ja suomagielaid gaskka .
Stuđeantadutkosis lea vejolaš čađahit sámegielas eatnigiela ja vieris giela iskosa .
Vuođđooahpahuslága 10 § geatnegahttá sámiid ruovttuguovllu gielddaid addit sámegiela máhtti oahppiid oahpahusa eanaš sámegillii .
Lága 12 § mielde eatnigiellan oahpahuvvo oahppi oahpahusgiela mielde suoma- , ruoŧa- dahje sámegiella .
Lága 15 § mielde gielddat galget dohkkehit oahppoplána .
Sámegielat ( nugo maiddái suoma- ja ruoŧagielat ) oahpahusa várás dahkkojuvvo ja dohkkehuvvo iežas oahppoplána .
Stáhtaráđi dohkkehan diibmojuohkoásahus ( 8 § 4 mom ) gáibida maiddái ahte skuvllas , gos leat sámiid ruovttuguovllus ássi oahppit , galgá válljenávnnasin leat sámegiella .
6 § mielde oahpahusgiellan sáhttá leat sámegiella .
Lága 8 § mielde eatnigiellan oahpahuvvo oahppi oahpahusgiela mielde suoma- , ruoŧa- dahje sámegiella .
Oahppoplána dohkkeheapmi gullá logahatlága 11 § mielde skuvlema lágideaddjái .
Oahppoplána galgá dohkkehit sierra ee. sámegielat oahpahusa várás .
Sámegiela ja sámegielat oahpahus vuođđooahpahusas ja logahagas lea dorvvastuvvon oahpahus- ja kulturdoaimma ruhtadeami birra addon lágas ( 45 § 1 mom ) sierraruhtademiin , mii guoská sámiid ruovttuguovllu gielddaid .
Sámeoahpahusa sierra ruhtadannjuolggadus oaivvilda geavatlaččat measta 100 % stáhtadoarjaga sámegiela ja sámegielat oahpahusa addi oahpaheddjiid bálkágoluide .
Sámiid ruovttuguovllu olggobealde addojuvvon sámegiela ja sámegielat oahpahusas eai leat sierra njuolggadusat oahpahuslágain .
Vuođđooahpahuslága ja logahatlága njuolggadusat sámegielas oahpahusgiellan ja oahppoávnnasin leat vejolašvuođat , mat gusket prinsihpas oppa riikii .
Oahpahusa ordnen sámiid ruovttuguovllu olggobealde lea goit váttis máŋggaid sivaid geažil .
Sámegiela oahpahusa sáhttá ordnet oahpahus- ja kulturdoaimma ruhtadeami birra addon lága ( 145 § 2 mom ) ja oahpahusministeria addin ásahusa vuođul .
Čuožžovaš ásahus lea jagis 2009 .
Dan mielde ( 3 § ) oahppolágádusain , main ii ordnejuvvo vuođđooahpahuslága 12 §:s ja logahatlága 8 §:s oaivvilduvvon eatnigiela oahpahus sámegielat , románagielat ja vierisgielat oahppiide , skuvlema lágideaddji sáhttá oažžut stáhtadoarjaga 2 oahpahusdiimmus vahkus guđege rehkenaston oahpahusjoavkku nammii , mii oaivvilda sámegiela oasil uhcimustá 2 oahppi joavkku .
Njuolggadus oaivvilda geavatlaččat sullii 1/3 sámiid ruovttuguovllu gielddaid oažžun diibmoguovdasaš stáhtadoarjagis .
Lágas sámi oahpahusguovddážis mearriduvvo oahppolágádusa bargguid birra .
Oahpahusguovddáža bargun lea lága 1 § mielde lasihit erenomážit sámeveahkadaga ámmátlaš dáidduid , lágidit sámiid ruovttuguovllu ealáhuseallima dárbbuid vástideaddji skuvlema ja ovddidit guovllu barggolašvuođa sihke seailluhit ja ovddidit sámekultuvrra .
Oahppolágádusa gielat leat suoma- ja sámegiella ( 2 § ) .
Skuvlema sáhttá ordnet sámiid ruovttuguovllus ja dan olggobealde ( 4 § ) .
Beaivvi bárdni.
Geahča mytologalaš oanehisvideo sámiid sohkaduogážis.
Ruoŧa sápmelaš Anders Fjellnera ( 1795-1876 ) vurken muitalussii vuođđuduvvi máinnas sámiid sohkaduogážis .
Muitaleaddji : Kirsti Länsman.
Bagadallan : Kauko Mustonen , govven / čuohppan : Päivi Magga.
Buvttadeapmi : Sámi oahpahusguovddáš 2008.
Guhkkodat : 2,13.
Ortodoksalaš girku.
Nuortalaččat gullet árbevirolaččat ortodoksalaš girkui .
Ortodoksalaš oskku čuohtejagiid boares árbevierut leat oassi nuortalaččaid kultuvrra ja oskkus lea stuorra mearkkašupmi nuortalaččaid ovttasteaddjin .
Nuortalaččat gullet Suoma ortodoksalaš girku davimus searvegoddái , Lappi searvegoddái ja sii leat eanetlogus Anára guovllu searvegotti láhtuin .
Lappi ortodoksalaš searvegoddi vuođđuduvvui jagi 1950 .
Dan ovdal lei Beahcáma searvegoddi , mii heaittihuvvui sođiid maŋŋá .
Ortodoksalaš girkut gávdnojit Čeavetjávrris , Nellimis ja Avvilis .
Čeavetjávrris ja Nellimis lea maiddái hávdeeana .
Avvila Keväjávrris lea lassin ortodoksalaš rohkosvisti , tsasouna .
Nuortalašgielas ii leat leamašan beare nana sajádat ortodoksalaš girkus , muhto maŋimuš jagiid sámegiela geavaheapmi girku doaimmas lea lassánan .
Ipmilbálvalusaid nuortalašgielat oasit leat lasihuvvon ja nuortalašgielat ipmilbálvalusat leat ordnejuvvon maiddái eará sajiin go Lappi searvegotti guovllus .
Searvegotti girkohearrá , mátkebáhppa ja mátkekántor geavahit ipmilbálvalusain nuortalašgiela .
Sámegielat ipmilbálvalusaid doaimmaheami dahket vejolažžan Johannes Krysostomusa báhpa giehtagirjji nappo liturgiija ja ortodoksadieđu giehtagirjji nuortalašgielat jorgalusat .
Nuortalašgielat rohkosgirji ( Mo lidvaǩe ´rjj ) almmustahttui jagi 1983 ja Johannesa evangelium ( Evvan Evaŋǧe ´lium ) jagi 1988 .
Rohkosgirji sisttisdoallá maiddái girkolávlagiid .
YLE Sámi radio sádde nuortalašgielat rohkosprográmmaid oassin nuortalašgielat prográmmafálaldaga .
Sámediggi lea 2008 almmustahttán skuvllaid oahpahusdárkkuhussii guokte nuortalašgielat CD:a , main nubbi sisttisdoallá nuortalašgielat girkolávlagiid ( Sää ´m Ceerkavlaulli ) ja nubbi Johannesa Evangeliuma ( Evvan Evaŋǧe ´lium ) .
Luukasa evangeliuma jorgaleapmi nuortalašgillii lea jođus jagi 1012 .
Govas Lappi ortodoksalaš searvegotti girkohearrá Viacheslav Skopets .
Lappi ortodoksalaš searvegotti girkohearrá Viacheslav Skopets atná nuortalašgiela sajádaga nannema ortodoksalaš girku doaimmas dehálažžan .
– Nuortalašgiela gádjuma várás dárbbašit doaibmabijuid maiddái girkus , son lohká .
Nuortalašgielas guhkes historjá ortodoksalaš girkus.
Skopets muitala , ahte nuortasápmelaš gielaid , maidda maiddái nuortalašgiela gullá , geavaheamis ortodoksalaš girkus lea juo guhkes historjá .
– Mii leat hárjánan gullat nuortalaččaid čuvgeheaddjis basuheaddji Trifona birra , gii gásttašii ja oahpahii Báhčaveaijoga sámiid masá vihttačuođi jagi dassái .
Vajálduvvan lea goittotge nubbi dehálaš namma , Feodorit Kuolalainen , gii maiddái orui Báhčaveaileagis máŋggaid jagiid Trifon Petsamolačča áigge .
- Ruošša girkohistorjjá dutki Mitrofan Badadin loktii 2000-logus Feodorita mearkkašumi ođđa láhkai ovdán .
Historjjálaš gáldut govvidit Feodorita hui movttegis , čeahpes ja nuppe dáfus maiddái ruossalas persovdnan .
Son lei olu dahkamušain báikkálaš olbmuiguin ja oahpahii sin , muhto maiddái cuoiggui girku ja kloastariid hálddahusa ruđa bálvaleamis ja oaččui dan dihtii maiddái ráŋggáštusaid .
- Feodorit jođii olu dálá Gáddeluovtta ja Báhčaveaijoga gaskka ja oahpai bures nuortasápmelaš gielaid suopmaniid .
Leat seilon viehka luohtehahtti gáldut das , ahte Feodorit jorgalii ortodoksalaš rohkosiid ja evangeliuma lohkosiid sámegillii , muitala girkohearrá Skopets .
– Gažaldagas lei jáhkkimis okta áhkkil- ja kildinsámegiela suopmaniin , man áddejedje dan áiggi maiddái Báhčaveaijoga nuortalaččat .
– Dađibahábut Feodorita jorgalusat eai leat seilon gitta min beivviid rádjai , lohká Skopets .
- Easkka 1800-logu loahpageahčen Ruošša ortodoksalaš girku jorgalahtii evangeliuma ja rohkosgirjji kildinsámegillii , mii lea okta Guoládaga sámegielain mat ain ellet .
Ortodoksalaš osku lea ná šaddan nuortalaččaide oahpisin juo measta 500 jagi dassái Trifon Petsamolačča áigge .
Seammá áigge sii ožžo maiddái gullát ortodoksalaš rohkosiid sidjiide oahpes sámegielain , movttegis Feodorit vulggii ja dagai dan vejolažžan .
Suoma ortodoksalaš girku lea nuorra.
Skopets muitala , ahte ortodoksalaš autonomalaš girku lea Suomas oalle nuorra .
– Politihkalaš sivaid dihtii Suoma stáhta háliidii earuhit ortodoksalaš girku Moskova váikkuhanbire vuolde , ja dan dihtii Suoma ortodoksalaš girkogoddi laktojuvvui Konstantinopoli ekumenalaš patriarkáhta vuollái 1923 .
Historjjá moivviin 1920-logus nuortalaččat báhce golmma eará stáhta vuollái .
1920- ja 1930-loguin unna ja bieđggus Suoma ortodoksalaš girkogoddi fertii dáistalit iežas seailuma ovddas , eaige das lean jur vejolašvuođat bidjat návccaid nuortalašgiela gažaldagaide .
1970-logus álggii nuortalašgiela mihtolat , ortografiija stáđásmuvai ja vuosttamuš áppes almmustahttui .
Seamma áigge jorgaluvvojedje nuortalašgillii vuosttamuš girkolaš teavsttat ja rohkosat ja maŋŋelis Johannesa evangelium .
Dáid jorgalusaid duohkin lei Suoma ortodoksalaš girkogotti juohkin golmma bismagoddái jagi 1980 , ja dalle Davvi-Suopma oaččui iežas bismá .
Skopets muitala Oulu bismagotti metropolihta Leona leamašan bálggesčuolli nuortalašgielat girkolaš teavsttaid jorgalusaid ollašuhttimis , danin go son duvddii rohkosgirjji , vánddárdeddjiid lávlagiid ja liturgiija girjjiid jorgaleami .
- Nuortalašgiela jorgaleaddjit ledje oamastan iežaset giela seailluheapmái ja movttáskan jurdagis , ahte girkusge sáhttá doaimmahit bálvalusaid iežas eatnigillii – sidjiide girku lei dehálaš oassi sin eallima ja identitehta , muitala Skopets .
1980-logus dáhpáhuvai maiddái nubbi nuortalašgiela dáfus stuorra ášši , danin go 1983 álggahii nuortalašgielat kántor Erkki Lumisalmi mátkekántora bargguid Avvilis .
Dan rájes lea nuortalašgiella gullon álo Davvi-Lappi ortodoksalaš girkuin , muitala Skopets .
Vaikko muhtun girkolaš teavsttat gávdnojit juo nuortalašgillii , Skopetsa mielas olu livččii vel jorgalan láhkai .
– Gástta , hávdádeami , ruovttu sivdnideami ja rihppabálvalusaid teavsttat buvttašedje nuortalašgiela gullosii maiddái ruovttuin ja bearašdilálašvuođaid bálvalusain .
– Suoma pipliasearvi , earkebisma Leon njunnošis , lea álggahan olles evangeliuma jorgaleami nuortalašgillii ; mii sávvat , ahte jorgalus válbmanivččii lagamus boahtteáiggis .
Nuortalašgielat evangelium attašii vejolašvuođa geavahit evangeliuma lohkosiid buot ipmilbálvalusain , gos dat leat , lohká Skopets .
Girkohearrá Skopets sávvá maiddái , ahte muhtun beaivvi Avvila báhpa ja kántora báikkiid ohcet davvin bajásšaddan , gielalaš ja Suomas teologalaš skuvlejumi ožžon nuorra nuortalaččat .
– Ollu lea dieđusge gitta searvegotti ja girkogotti njunnošis ja alimus orgánain – nuorra , movttegis , girku bargui čatnasan searvegotti olbmot gávdnojit doppe , gos nuoraidbargui biddjojuvvojit návccat .
Vejolašvuođain leat maiddái rájit – olles Suoma ortodoksalaš girkogottis leat láhttut duššefal moaddeduhát eanet go ovdamearkka dihtii Roavvenjárgga luteralaš searvegottis .
Nuortalašgielat nuorat leat girkogottis duššefal moadde – dakkárat geat lohket teologiija eai gávdno obanassiige , muitala Skopets .
Girkohearrá muitala , ahte Suoma ortodoksalaš girkogotti girkolaščoahkkimis jagi 2004 bođii ovdan jearaldat nuortalaččaid dihtoeari oažžumis girkolaščoahkkimii .
Ságastallama maŋŋá čoahkkin hilggui álgaga ja čujuhii dasa , ahte nuortalaččaid oassi girkogotti láhttomearis lea unnit go ruoŧa- ja ruoššagielagiid mearri ja ahte sidjiide galggašii ná oažžut seamma vuoigatvuođaid .
Jus dáin stuorimus vehádatgiellajoavkkuin livččii dihtoearreovddasteaddjit girkolaščoahkkimis , unnošii eará ovddasteddjiid mearri dovdomassii .
– Mun ieš guottihan sápmelaččaid dihtoeari , danin go sápmelaččaid buohta lea gažaldat eamiálbmogis iige dušše giellavehádagas , ja dan lassin nuortalašgiella lea áitatvuložin ja soaitá jávkat máilmmi kártas , lohká Skopets .
– Dán dihtii dainna galgá meannudit eará láhkai go eará giellajoavkkuiguin , ja visot galgá dahkkot vai giella ja kultuvrra seaillošedje .
Mo nannet nuortalašgiela girkus ?.
Mo livččii dasto vejolaš nannet nuortalašgiela Suoma ortodoksalaš girkogottis ?.
Skopetsa mielas sáhtášii álggahit čuovvovaš guđain doaibmabijuin :.
1 .
Suoma ortodoksalaš girku girkolaščoahkkin galggašii gieđahallat ođđasit jearaldaga nuortalaččaid dihtoeari oažžumis girkolaščoahkkimii .
- Gažaldat lea áitojuvvon nuortalašgielas , iige girkogotti ovddasvástádusa sáhte sirdit dušše beare unna Lappi ortodoksalaš searvegotti hárduid ala .
Ovttasbargu nuortalašjearaldagain galgá nannejuvvot sihke Norgga ortodoksalaš ja Murmánskka ortodoksalaš bismagottiin .
2 .
Girkohálddáhus galgá duvdit ja geatnegahttit davviguovllu bargiid lohkat nuortalašgiela ja ordnet heivehuvvon oahpahusa nu ahte bargit oahpašedje ainjuo jietnadit nuortalašgiela riekta , lohkat dan njuovžilit ja hálddašit girkolaš vuođđosátneráju ja giela vuođđodáidduid .
3 .
Bismagotti ja searvegotti dásis galggašii jurddášit nuoraidbarggu ovddideami .
Nuorra nuortalaččain galggašii boktalit beroštumi girkolaš áššiid ektui ja bajásgeassit girku bargiid nuortalaččaid searvvis .
4 .
Pipliasearvvi ordnen evangeliumteavsttaid jorgalanprošeakta galggašii čađahuvvot jođáneamos lági mielde .
5 .
Girkogoddi galggašii álggahit prošeavtta nuortalašgielat gásta- , hávdádus- , ruovttusivdnádus- ja rihppabálvalusteavsttaid jorgaleami várás .
6 .
Nuortalaččat galget ieža suokkardallat , mii lea ortodoksalašvuođa mearkkašupmi nuortalaččaide ja sin identitehtii .
Jus ortodoksalašvuođas lea mearkkašupmi , galget nuortalaččat ieža leat aktiivvalaččat .
Oktage olggobealde ii sáhte bákkuhit nuortalaččaid čuovvut iežaset máŋggaid čuđiid jagiid boares girkolaš tradišuvnna , iige mihkkige olggobealde boahtán ruhtasupmi sáhte buhttet iežas movtta ja hálu ovttastuvvat ja doaibmat iežas girku bealis .
Girkohearrá Skopets jáhkká , ahte nuortalašgiella ja kultuvrra bohtet seailut boahttevaš sohkabuolvvaide – nuortalaččat leat álo leamašan hui čeahpes , gielalaš ja sitkadis birgejeaddjit .
Nuortalaččat orrot dán áiggi miehtá Suoma ja máŋggat sis leat bures skuvlejuvvon .
- Dutkit árvvoštallet ahte máilmmis jápmá gaskamearálaččat okta giella juohke nuppi vahkus .
Dákkár leavttuin máilmmi 6 0000 dovdojuvvon gielas juoba 90 proseantta jápmá dán jahkečuođi áigge .
Nuortalašgiella lea jávki gielaid listtus , nu ahte nuortalaččat galget rahčat dál giela gádjuma ovdii , lohká Skopets .
- Giela gádjun livččii imaš , muhto ipmašat eai dáhpáhuva doppe gos oktage ii jáhke daidda .
Dat lea baicce nuppe gežiid , ipmašat dáhpáhuvvet jus olbmot dahket daid ja jáhkket daidda , lohká Skopets .
Govat Unna-Maari Pulska ja Sara Wesslin .
Evaŋgelaš-luteralaš girku.
Girkus lea čađat leamašan stuorra mearkkašupmi sápmelaččaide ja sámegiela geavaheapmái .
Ovdal almmolaš oahppogeatnegasvuođaskuvlla áiggi álbmotoahpahusas vástidii girku ja sámegielat girjjálašvuohta álggii girkolaš teavsttain .
Dán áiggi sámegiella gullá lunddolaš oassin girku doibmii .
Girkolaš doaimmahusat degomat gásta , vihaheapmi ja hávdádeapmi sáhttet doaimmahuvvot anáraš- ja davvisámegillii .
Girkolaščoahkkin vuođđudii giđđat 2008 sámebarggu čálli virggi , man sajuštanbáikin lea Oulu bismagotti duopmokapihttal .
Sámebarggu čálli virgi lea ollesgirku virgi , man bargun lea sápmelaččaid girkolaš barggu ja iešguđetlágan fidnuid koordineren ja dan lassin Barentsa guovllu sámiid girkolaš oktavuođaid dikšun .
Sámebáhpa virgebáiki lea Anára searvegottis , muhto su bargogieddin lea olles sámiid ruovttuguovlu .
Sámebáhpa bargun lea bálvalit sámiid ruovttuguovllu searvegottiid ja fállat sámegielat girkolaš bálvalusaid .
Oulu bismagotti duopmokapihttal vuođđudii sámebarggu ráđđádallangotti jagi 2008 .
Ráđđádallangotti bargun lea ovddidit sápmelaččaid girkolaš barggu ja duvdit sámebarggu čálli barggu áššedovdiorgánan .
Girku bargá sámebarggu olis davviriikkalaš ovttasbarggu ja ordne ee. juohke njealját jagi ekumenalaš Sámi girkobeivviid .
Čuovvovaš girkobeaivvit ordnejuvvojit Norgga Mo I Ranas 9.-11.8.2013 .
Sámi giellaláhka guoská maiddái girku ja earenoamážit Oulu bismagotti .
Jagi 1994 fápmui boahtán girkoláhkii čállojuvvui njuolggadus mii guoská dán .
Jagi 2006 ođaduvvon njuolggadusain sámeguovllu searvegottit meroštallojuvvojedje čielgasit guovttegielat searvegoddin .
Dát geatnegahttá sámegielaid oidnot maiddái ovdamearkka dihtii girkolaš almmuhusain .
Sámegielat girjjálašvuohta.
Girku virggálaš girjjiid , degomat ipmilbálvalusgirjji ja doaimmahusaid girjji , jorgališgohte sámegillii 1990-logus ja dat gárvvásmuvve 2002 .
Davvisámegielat sálbmagirji almmustuvai jagi 1993 .
Davvisámegielat Ođđa Testameantta jorgalus almmustahttui jagi 1998 .
Davvisámegielat Boares Testameantta jorgalusbargu álggii 1998 ja bargu joatkašuvvá ain .
Mánáid biibbal lea almmustahtton davvisámegillii ja anárašgillii .
Anárašgielat sálbmagirji almmustahttui jagi 1993 ja oasit Girkogiehtagirjjis jagi 2000 .
Maiddái Káhtekismmos lea jorgaluvvon anáraš- ja davvisámegillii .
Duopmokapihttala plánain lea Girkogiehtagirjji jorgaleapmi anárašgillii .
Sámegielat bálvalusaid oažžun girkolaš doaimmahusaid , degomat hávdádusaid , gástta ja vihaheami oktavuođas lea vejolaš sámiid ruovttuguovllus , mii lea sámebáhpa doaibmanguovlu .
Sámegielat ja guovttegielat meassut doaimmahuvvojit Anára ja Ohcejoga guovlluin .
Sámiid ruovttuguovllus ii leat vejolašvuohta oažžut sámegielat bálvalusaid diakoniijabarggu ja bajásgeassinbarggu olis , daningo eai gávdno sámegielat bargit .
Danin ovdamearkka dihtii sámegielat rihppaskuvla ii ollašuva Suomas .
Sámegielat bargiin lea vátnivuohta .
Sámegielat girkogiehtagirjjit gávdnojit čujuhusas www.sakasti.fi.
Sámegielat biibbal gávdno čujuhusas www.bibeln.fi.
Sámi media.
Sámediggi.
Geahča oanehisvideo sámiid parlamentta , Sámedikki birra .
Tamperelaš Matti boahtá Sápmái ja hálida oahpásmuvvat Sámedikki doaimmaide .
Matti deaivá ee. Sámedikki ságajođiheaddji .
xxx.
Bagadallan : Suvi West , govven / čuohppan : Anja Ahola.
Buvttadeapmi : Sámediggi 2008.
Guhkkodat : 3,45.
Logi gažaldaga Sámedikki ságajođiheaddjái.
1 .
Gii leat ja gos leat eret ?.
Lean Juvvá Lemet , Klemetti Näkkäläjärvi .
Lean eret Eanodagas , Vuottesjávrri gilis .
2 .
Mii oaččui Du vuolgit mielde sámepolitihkkii ?.
Lean ožžon beroštumi sámi politihkkii belohahkii árbin .
Mu áhčči barggai sámi parlameanttas , mii doaimmai ovdal sámedikki . Ruovttus humaimet ollu áššiin , mat guoskkahe sámiid .
Juo nuorran munnje lei čielggas ahte hálidan ovddidit sámiid sajádaga ja vuoigatvuođaid .
Vulgen stuđeret Oulu universitehttii sámegiela ja kultuvrra sihke kulturantropologia , mat leat addán buori vuođu mu politihkalaš bargui .
Bargen stuđerenáigge aktiivvalaččat sámi stuđeantasearvvis ja maŋŋel báikkálaš sámi searvvis ruovttuguovllus .
3 .
Mii sámiid iešráđđemiin oaivvilduvvo ?.
Suoma vuođđoláhka mearrida , ahte sámiin lea iešmearrideapmi , mii guoská sin iežaset giela ja kultuvrra sámiid ruovttuguovllus .
Barggu doaimmaha sámediggi , man barggu stivre sámediggeláhka ja - ásahus .
Sámiid kulturiešráđđen gokčá Eanodaga , Anára ja Ohcejoga gielddaid sihke Soađegili gieldda Lappi bálgesa guovllu .
Sámediggái válljejuvvojit juohke njealját jagi 21 ovddasteaddji sámiid gaskavuođas .
Sámedikki alimus mearrideaddji orgána lea sámedikki čoakkán .
Barggu jođihit sámedikki stivra ja vihtta lávdegotti sihke válgalávdegoddi .
Sámedikkis leat sulaid 30 bargi .
Sámedikki deháleamos bargun lea ovddidit sámiid sajádaga eamiálbmogin .
Eiseválddit berrejit lága mielde ráđđádallat sámedikkiin buot mearkkašahtti fidnuin , mat gusket sápmelaččaid .
Min barggu stuora oassi lea addit celkámušaid , evttohusaid ja álgagiid sierra eiseválddiide ja olláhuhttit ráđđádallamiid sámediggelága mielde .
Sámediggi oassálastá maid iešguđetlágan bargojoavkkuid ja ráđđádallangottiid bargui .
Lága mielde sámediggi ovddasta sápmelaččaid áššiin , mat gusket sin .
Sámedikki ruovttusiidduin gávdnojit min dahkan álgagat ja cealkámušat .
Bálvalusaid ruhtadeapmi soaitá leat dat oassi , mii oidno buoremusat min kulturiešráđđemis .
Mii ruhtadit jahkásaččat sámiid ruovttuguovllu gielddaid sosiála- ja dearvvašvuohtabálvalusaid ordnema dan oasi man sisdoallu boahtá sámegiela ja sámi kultuvrra vuođul .
Sámediggi doarju maid sámi searve- ja kulturdoaimma .
Dasa lassin sámediggi buvttada ja ruhtada sámegielat oahppamateriála .
Sámediggi lea Suomas áidna sámegielat oahppamateriála buvttadeaddji , nu ahte bargu lea dehálaš .
4 .
Mii lea Sámedikki dehálamos bargu ?.
Sámedikki dehálamos bargu lea bearráigeahččat sámiid gielalaš ja kultuvrralaš vuoigatvuođaid olláhuvvama lágain , olbmuid árgaeallimis , lávvaráhkadeamis , ovddidanfidnuin sihke eiseválddiid doaimmas .
Mii bearráigeahččat earenoamážit sámi giellalága olláhuvvama .
Sámi giellaláhka dáhkida sámiide vuoigatvuođa geavahit iežaset giela go sii doaimmahit áššiideaset sámiid ruovttuguovllu eiseválddiid olis .
5 .
Maid Sámediggi lea ožžon áigái ?.
Stuorimus ovdamunnin sáhttá atnit dan , ahte sámit máinnašuvvojit badjel 50 sierra lágas .
Okta dehálepmosiin lea sámi giellaláhka .
Sámedikki evttohusaid geažil Suoma ráđđehus lea čatnasan olmmošvuoigatvuođapolitihkalaš čilgehusas gárvvistit sámegiela gielaealáskahttinprográmma , mas galggalii giddet fuopmášumi earenoamážit anáraš- ja nuortalašgillii .
Čáhcelágas , mii lea dál riikkabeivviid gieđahallamis , váldojuvvojit vuhtii sierralágas vuosttaš geardde sámiid vuoigatvuođat sámedikki evttohan vuogi mielde .
Láhkaevttohusas gávnnahuvvo , ahte čáhcehuksen ii oaččo dagahit jur ollenge vahága sámi kultuvrii , eandalit sámiid árbevirolaš ealáhusaid suodji lea dás dehálaš .
Dat mot sámedikki doaibma váikkuha vuhtto buoremusat sámegielat sosiála- ja dearvvasvuohtabálvalusain , searvedoaimmas ja sámegielat oahppamateriála buvttadeamis .
Sámedikki bargu ii álohii boađe ovdan stuorra vuoitun , muhto baicce cealkámušaid ja álgagiid bakte mii bastit joksat unna vuittožiid , ee. máinnašumiid láhkaásaheapmái sámi kultuvrra suojis .
Sámediggi lea vuođđudan nuoraidráđi sámedikki oktavuhtii .
Ráđđi addá sámi nuoraide viiddes váikkuhanvejolašvuođaid sámedikki doibmii ja doaibmá sihkkarit álbmotlaš ja riikkaidgaskasaš ovdamearkan das , mot nuoraid váikkuhanvejolašvuođaid sáhttá dorvvastit .
Sámedikki álgagis Suopma lea čađahišgoahtán Suoma ratifiseren biodiversitehtasoahpamuša artihkkala 8(j ) , mii gieđahallá eamiálbmogiid árbevirolaš dieđu , mii laktása lundui .
Birasministeria lea ásahan bargojoavkku válmmaštallat artihkkala čađaheami .
Bargojoavku oažžu barggus gárvvisin dán jagi , mii lea ON:a julggaštan luonddu máŋggaláganvuođa temájahki .
Sámediggi lea dahkan álgaga oahpahusministeriai Unesco vuoiŋŋalaš kulturárbbi suodjalansoahpamuša ratifiseremis , mii suodjalivččii sámiid árbevirolaš dieđu ja eandalii dieđu , mii laktása sámi duodjeárbevirrui .
Govas Ruoŧa ovddit válgabaji sámedikki stivrra ságadoalli Lars Ándde Bær , Suoma sámedikki ságadoalli Klemetti Näkkäläjärvi , Dásseválddi Presideanta Tarja Halonen ja Norgga sámedikki ságadoalli Egil Olli .
Govva : Ulla Isotalo , sámedikki válgabaji rahpanávvudeapmi Ohcejogas njukčamánus 2008 .
6 .
Leago sámiin ollu riikkarájáid rasttildeaddji ovttasbargu ja mii lea dan mihttomearri – iežadet riikago ?.
Iežamet riika ii leat realisttalaš mihttomearri , eatge mii dasa oppa vikkage .
Norgga , Ruoŧa ja Suoma sámedikkit barget ovttasráđiid oktasaš sámi parlamentáralaš ráđi bakte .
Ovttasbarggu ulbmilin lea buoridit sámiid sajádaga .
Ráđis lea dál barggu vuolde ee. oktasaš dálkkádatpolitihkalaš prográmma .
Mii bargat ovttas ee. áššiin , mat gusket sámegiela ja dan várás lea ásahuvvon oktasaš sámi giellalávdegoddi .
Maiddái sámenuorain lea ovttasbargu parlamentáralaš ráđi bakte .
Ruošša sámit oassálastet ovttasbargui servviideaset bakte .
Álbmogiidgaskasaš áššedovdibargojoavku lea luobahan jagi 2005 evttohusa davviriikkalaš sámi soahpamuššan .
Jagi 2010 álget ráđđádallamat , maid ulbmilin lea soahpamuša ratifiseren .
Soahpamuša ratifiseren lea ráđi deháleamos ulbmil .
7 .
Leago Suomas , Ruoŧas , Norggas ja Ruoššas ovttasbargu sámi áššiid olis , mii dáhpáhuvvá ráđđehusaid dásis ?.
Suomas , Ruoŧas ja Norggas lea jeavddalaš , ráđđehusaid gaskasaš ovttasbargu sámi áššiin .
Ruošša ii oassálastte dán ovttasbargui .
Riikkaid gaskasaš ovttasbarggu válmmaštallá davviriikkalaš sámi áššiid virgeolmmošorgána , mas leat mielde maid sámedikkiid ovddasteaddjit .
Sámeministarat ja – presideanttat dollet jahkásaččat oktasaščoakkáma .
8 .
Sámi áššit bohtet dávjá ovdan olmmošvuoigatvuođagažaldahkan .
Mii mearkkašumiid ON:s ja Eurohpa ráđis , riikkaidgaskasaš ja guovlluguovdasaš olmmošvuoigatvuođasoahpamušain lea sámiide ?.
Ovttastuvvan Nášuvnnaid ( ON ) vuogádagas máilmmi eamiálbmogat barget ovttas eamiálbmogiid bissovaš foruma bakte .
Dat doaibmá ON:a ekonomia- ja sosiálakomitea vuollásažžan ja dan bargun lea ee. dahkat álgagiid áššiin , mat gusket eamiálbmogiid .
Forum čoahkkana jahkásaččat .
ON:s eamiálbmogiid olmmošvuoigatvuođaid olláhuvvama čuovvu eamiálbmotáššiid sierraraporterejeaddji .
Virggi dálá hálddašeaddji James Anaya galledii Roavvenjárggas cuoŋománus 2010 ja gulai sámi parlamentáralaš ráđi sámiid vuoigatvuođaid olláhuvvamis .
ON dohkkehii jagi 2007 eamiálbmotjulggaštusa , man olláhuvvama olmmošvuoigatvuohtadárkojeaddji bearráigeahččá .
Julggaštus lea mearkkašahtti eamiálbmogiid vuoigatvuođaid dáfus ja maiddái Suopma lea julggaštusa vuolláičállán almmá várremiid haga .
Suoma stáhta lea ratifiseren riikkaidgaskasaš oktasašsoahpamuša , mii guoská siviilavuoigatvuođaid ja politihkalaš vuoigatvuođaid , dehege ng. KP-soahpamuša jagi 1976 .
Soahpamuša artihkal 27 mearrida , ahte unnitloguálbmogiid ii oaččo gieldit bargamis iežaset kultuvrra mielde dehe geavaheames iežaset giela .
Soahpamuša čađaheami bearráigeahččá ON:a olmmošvuoigatvuohtakomitea , masa sáhttá váidit soahpamušrihkkumušain .
Sámit leat ožžon olmmošvuoigatvuohtakomiteas máŋggaid mearrádusaid , mat dorjot sámi kultuvrra .
Suoma Eurohpa Uniovdnii searvansoahpamuša lassibeavdegirji nr 3 sámeálbmoga birra addá vejolašvuođa eiseválddiide mieđihit sámiid boazodollui oassin eamiálbmotkultuvrra sierra vuoigatvuođaid sámiid ruovttuguovllus .
Lassibeavdegirji lea mearkkašahtti sámiid vuoigatvuođaid dáfus , muhto sámi boazodoalu sierravuoigatvuođat eai leat heivehuvvon Suoma lágain .
Eurohpa Ráđi guovlluguovdasaš gielaid ja unnitlogugielaid eurohpalaš vuođđogirji váldojuvvui Suoma láhkaásaheami oassin jagi 1998 .
Vuođđogirji ovddida unnitlogugielaid sajádaga ja suoji .
Eurohpa Ráđi čearddalaš unnitloguálbmogiid suodjaleami rápmaoktasašsoahpamuš lea ratifiserejuvvon Suomas jagi 1998 .
Soahpamuš gáibida riikkaid suodjalit čearddalaš unnitloguálbmogiid ja dahkat vejolažžan sin kultuvrraid ovdáneami .
Oalle dehálaš soahpamuš sámiide lea maid Ovttastuvvan Nášuvnnaid biodiversitehtasoahpamuš , mii geatnegahttá riikkaid suodjalit eamiálbmoga árbevirolaš dieđu luonddus ja luonddu máŋggaláganvuođa .
ON:a ja Eurohpa ráđi soahpamušaid olláhuvvama , čađaheami ja dain addojuvvon čatnasumiid vuhtiiváldima čuvvot mearreáiggeraporttaiguin , maid válmmaštallamii maid sámediggi oassálastá nu ahte addá cealkámušaid .
Mearreáiggeraporttat addet riikkaide ávžžuhusaid das , mo soahpamušaid olláhuhttima sáhttá ovddidit .
Maŋimus jagiid Suoma leat máŋgii ávžžuhan ee. ratifiseret ILO 169-soahpamuša , buoridit earenoamážit nuortalaš- ja anárašgiela sajádaga sihke sámegielat sosiála- ja dearvvašvuohtabálvalusaid oažžuma .
Sámiide dát raporttat leat dehálaččat , daningo sáhttit geavahit raporterema ávžžuhusaid vuođđun sámiid sajádaga buorideapmái ja doaimma ovddideapmái .
9 .
Sámeguovlu , olbmuid eallinbiras ja eallinvuohki leat deaividan stuorra nuppástusaid maŋimuš jahkelogiid áigge .
Seammás diđolašvuohta das , ahte sámit leat okta máilmmi eamiálbmogiin , lea lassánan .
Leago sámi identitehta dahjege sámiid ipmárdus alddiset rievdan ?.
In sáhte dieđusge vástidit buot sápmelaččaid beales , muhto mu mielas sámi identitehta lea nanusmuvvan .
Sámiid čeavláivuohta iežaset ruohttasiin ja roahkkatvuohta čájehit iežaset sápmelašvuođa lea lassánan .
Diđolašvuohta ruohttasiin ja das ahte gullat máilmmi eamiálbmotservošii doarju sámi identitehta ja oktiigullevašvuođa .
Sámit leat aktiivvalaččat mielde eamiálbmogiid ovttasbarggus ja kulturlonohallamis .
Sámi identitehta ohcá hámiidis earenoamážit sámi ruovttuguovllu olggobealde .
Sámi identitehta lea leamaš guhká čatnagasas lundui ja sámi ealáhusaide .
Sámiid ruovttuguovllu olggobealde identitehta huksejuvvo namalassii giela bakte .
10 .
Mat leat sámiid boahttevuođa dehálamos gažaldagat ?.
Boahtteáigge stuorimus gažaldahkan badjána dálkkádatnuppástus , dan váikkuhusat sámi kultuvrii ja – ealáhusaide ja sámiid vejolašvuođat vuogáiduvvat nuppástussii .
Lagamus áiggiid hástalussan lea sámiid vuoigatvuođaid ja sajádaga ovddideapmi .
Sámedikki ulbmilin lea , ahte Suoma lágaid ja sámedikki resurserema oaččulii dakkár dássái , ahte riikkaidgaskasaš bargoorganisašuvdna ILO soahpamuša nr 169 eami- ja čeardaálbmogiid vuoigatvuođain jagi 1989 sáhtálii ratifiseret ovttas davviriikkalaš sámi soahpamušain jođánit .
Stáhtaráđđi ii leat vel leamaš gárvvis ráđđádallat áššis sámedikkiin .
Lágat galget dáhkidit sámiid vuoigatvuođaid iežaset gillii ja kultuvrii orrunbáikkis fuolakeahttá .
Sámi giellalágas fuolakeahttá sámegiela boahtteáigi ii leat dorvvastuvvon .
Earenoamážit lean fuolas sámiid árbevirolaš dieđu seailumis .
Lagamus boahtteáiggis sámediggi berre ohcat vugiid mot sáhttit dorvvastit árbevirolaš dieđu seailuma dálkkádatnuppástusas ja ealáhusstruktuvrra nuppástusas ja mo sáhttit ealáskahttit árbevirolaš dieđu .
Sámegiela ja árbevirolaš dieđu seailun gáibida ahte sámiid ruovttuguovlu ja sámiid árbevirolaš ealáhusat seilot ealasin .
Dát lea sámediggái stuora hástalus .
Sámi hálddašanguovllut.
Suomas , Ruoŧas ja Norggas leat iežaset hálddašanguovllut , mat leat meroštallon lágaiguin . Daid sáhttá atnit maid sámi kultuvrra váimmusguovlun ( geahča gártta ) .
Dát guovllut doibmet máŋggaid , erenomážit sámeálbmoga guoski lágaid váldoheivehanguovlun ja dain lea mearkkašupmi sámiid gielalaš , kultuvrralaš ja oahpahussii guoski vuoigatvuođaid ollašuvvamii .
Suoma láhkamearrádusain.
sámiid virggálaš ruovttuguovlu meroštallojuvvui juo 1970–logus .
Sámediggái lágas mearriduvvon iešstivrejupmi guoská ruovttuguovllu , mii lea otne maid sámi giellalága váldoheivehanguovlu .
Sámiid ruovttuguvlui gullet ollásit Eanodaga , Anára ja Ohcejoga gielddat ja Soađegili gielddas dan davveoassi ( Vuohču gili guovlu dahjege Lappi bálgosa guovlu ) .
Sámiid ruovttuguovllu skuvlamánáin ja – nuorain leat maid buoret vejolašvuođat oažžut oahpahusa iežaset gielas ja iežaset gillii go sis , geat ásset eará guovlluin .
Sámiid ruovttuguovllu gielddat ožžot sierra stáhtadoarjaga sámegiela ja sámegielat oahpahusa ordnemii .
Dasa lassin vuođđooahpahusláhka gáibida , ahte sámiid ruovttuguovllus ássi sámegielat oahppi oahpahus addojuvvo eanaš sámegillii .
Sámiid ruovttuguovllu gielddat ožžot sámedikki bokte jahkásaččat stáhtadoarjaga sámegielat buresbirgenbálvalusaid ordnemii .
Dákkárat leat ee. mánáid beaivedikšun- ja boarrásiidbálvalusat .
Ruoŧas.
sámegiela hálddašanguovllu birra ( förvaltningsområdet för samiska ) ásahuvvui vuosttas geardde jagis 1999 .
Sámegiella oaččui dalle ásahuvvon ođđa lága mielde virggálaš sajádaga jagi 2000 álggu rájes .
Seamma áigge ng. sámi giellalágain ( Lag om rätt att använda samiska hos förvaltningsmyndigheter och domstolar ) ásahuvvui maid láhka suomagiela ja meän giela geavaheamis eiseválddiin ja duopmostuoluin .
Lágaid ásaheami ulbmilin lei ee. nannet álbmotlaš vehádagaid ja daid gielaid sajádaga ja dahkat vejolažžan dan , ahte Ruoŧŧa sáhtii ratifiseret Eurohpa ráđi 1990-logus fápmui boahtán guokte vehádatsoahpamuša .
Sámegiela hálddašanguvlui gulle álggos Girona ( Kiruna ) , Váhčira ( Gällivare ) , Johkamohki ( Jokkmokk ) ja Árjjatluovi gielddat .
Ođđajagimánus 2010 bođii fápmui ođđa láhka álbmotlaš vehádagaid ja vehádatgielaid birra .
Ođđa láhka bođii atnui daid vehádatgiellalágaid sadjái , mat ledje ovdal fámus .
Sámegiela hálddašanguvlui laktojuvvojedje dasa juo ovdal gullan njealji gieldda lassin Árvesjávrri ( Arvidsjaur ) , Berg , Härjedalena , Likšu ( Lyckselen ) , Málaha ( Malån ) , Suorsila ( Sorselen ) , Storumana , Strömsunda , Ubmi ( Umeån ) , Vualčere ( Vilhelmina ) , Åre , Älvdalena , Stáre ( Östersund ) ja Krokoma gielddat .
Lága mielde sámegiela sáhttá geavahit dáid gielddaid hálddahuseiseválddiin ja duopmostuoluin .
Dasa lassin láhka geatnegahttá hálddašanguovllu gielddaid ordnet sámegielat ovdaoahpahusa ja boarrásiid fuolahusa daidda geat dan hálidit .
Jagis 2009 Ruoŧas bođii fápmui maid ođđa almmolaš giellaláhka .
Láhka nanne ruoŧagiela sajádaga riikka váldogiellan .
Lága mielde eiseválddiin lea geatnegasvuohta suodjalit ja ovddidit maid sámegiela , eará vehádatgielaid ja seavagiela .
Láhka deattuha maid , ahte buohkain , geat gullet álbmotlaš vehádahkii , galgá leat vejolašvuohta oahppat , ovddidit ja geavahit vehádatgiela .
Norggas.
sámi hálddašanguovllu ( forvaltningsområdet for samisk språk ) birra ásahuvvui jagis 1990 .
Sámegiela guoski njuolggadusat laktojuvvojedje juo ovdal ásahuvvon sámeláhkii ja dat bohte fápmui jagi 1992 álggus .
Sámi hálddašanguovlu lea namalassii sámi giellanjuolggadusaid heiveheami váldoguovlu .
Dasa bohte álggu rájes gullat čuovvovaš Finnmárkku ja Tromssa leana gielddat : Kárášjohka ( Karasjok ) , Guovdageaidnu ( Kautokeino ) , Unjárga ( Nesseby ) , Porsáŋgu ( Porsanger ) , Deatnu ( Tana ) ja Gáivuotna ( Kåfjord ) .
Dát leat árbevirolaččat davvisámegiela guovllut .
Jagi 2006 álggu rájes sámi hálddašanguovlu viidánii Divttasvuona ( Tysfjord ) gildii , mii lea julevsámegiela guovddáš .
Jagis 2008 dasa laktásii maid Snåsa ( Snåasa ) , man sáhttá atnit oktan lullisámegiela árbevirolaš guovlluin .
Jagis 2010 hálddašanguvlui searvvai Loabáha ( Lavangen ) gielda .
Sámi hálddašanguovlu lea sámi giellanjuolggadusaid heiveheami váldoguovlu maid Norggas .
´Sámi giellaláhka´ dorvvasta vuoigatvuođa geavahit sámegiela eiseválddiin , riektelágádusas ja sosiála- ja dearvvasvuođafuolahusas .
Njuolggadusat gusket maid girkolaš bálvalusaid ja oahpahusa .
Buot hálddašanguovllus doaibmi skuvllat čuvvot sámi oahppoplána , mii lea bálddalas álbmotlaš ( Norgga ) oahppoplánii .
Buot oahppiin , geat vázzet skuvlla hálddašanguovllus , lea vuoigatvuohta oažžut sihke sámegiela ja sámegielat oahpahusa .
Riikka eará guovlluin vuoigatvuođat leat gáržžibut .
Sámeparlameanttat doibmet Suomas , Ruoŧas ja Norggas.
Sámeparlameanttat dahjege Sámedikkit ( Sametinget ) leat vuođđuduvvon iežaset lágaiguin Supmii , Ruŧŧii ja Norgii .
Dat leat sámeálbmoga alimus politihkalaš orgánat ja dat ovddastit sámiid virggálaš jiena .
Sámedikkit válljejuvvojit válggaiguin , mat doaimmahuvvojit sámiid gaskavuođas juohke njealját jagi .
Sámedikkiid válgabadji bistá nappo njeallje jagi hávil .
Válgabaji rahpama ávvudit stuorra meanuiguin guđege riikkas .
Suoma sámedikki ođđa válgabaji ( 2008-2011 ) rahpama ávvudedje Ohcejogas njukčamánus 2008 .
Válgabaji rabai Dásseválddi Presideanta Tarja Halonen .
Norgga ja Ruoŧa sámedikkiid ođđa válgabaji leaba rahpan Norgga Gonagas Harald ja Ruoŧa Gonagas Kaarle XVI Kustaa .
Sámeparlameantta historjá lea guhkimus Suomas , gos vuosttas válggaiguin válljejuvvon sámi ovddastusorgána , Sámi Parlameanta , álggahii doaimmas juo jagis 1973 .
Sámi Parlameanta doaimmai bissovaš komitea láhkai ja dat lei vuođđuduvvon ásahusain .
Suoma láhkamearrádusaide dahkkojuvvojedje 1990-logu beallemuttus nuppástusat , mainna buoriduvvui sámiid ja dan ovddastusorgána sajádat .
Vuođđolágas mearriduvvui sámiide álgoálbmogin gullevaš vuoigatvuođa birra iežaset gillii , kultuvrii ja iežaset gillii ja kultuvrii guoski iešstivrejupmái ruovttuguovllusteaset .
Sámedikki dehálamos bargu leage ollašuhttit láhkamearrádusain mearriduvvon sámiid iešstivrejumi .
Sámi Parlameantta birra 1970-logus addojuvvon ásahusa sadjái bođii jagis 1995 ođđa , sámedikki birra addojuvvon láhka .
Suoma sámediggi álggahii doaimmas jagi 1996 álggus .
Dan alimus doaibmaorgánan lea válggaiguin válljejuvvon sámedikki čoahkkin , mas leat 21 lahtu .
Áššit válbmejuvvojit stivrras ja viđa áššedovdilávdegottis sihke jagis 2010 vuođđuduvvon sámedikki nuoraidráđis .
Sámedikki čállingotti váldobáiki lea Anára ( Aanaar / Aanar ) girkosiiddas .
Čállingoddi juohkása golmma doaimmahahkii .
Almmolaš doaimmahat dikšu ekonomia- ja bargoveahkahálddahusa .
Doppe barget maid sosiála- ja dearvvasvuođaáššiid , nuoraid- ja kulturáššiid ja ealáhus- ja láhkaáššiid válmmaštallit .
Sámegiela doaimmahat , mas oassi lea Ohcejoga girkosiiddas , čuovvu sámi giellalága ollašuvvama ja jorgala virgeoapmahaččaide áššebáhpáriid sámegillii dan láhkai go láhka mearrida .
Skuvlen- ja oahppamateriáladoaimmahat válmmaštallá skuvlenpolitihkalaš áššiid , buvttada sámegielat oahppamateriála ja ordne jahkásaččat Sámenuoraid dáiddadáhpáhusa .
Dieđu sámedikki organisašuvnnas , dan doaibmaorgánaid bargguin , doaimmas ja čoakkádusain gávnnat sámedikki ruoktosiidduin www.sámediggi.fi .
Govas sámedikki válgabadjái 2012-2015 válljejuvvon lahtut , geat ovddastit Suoma sámiid buot giella- ja kulturjoavkkuid .
Gasku govas sámedikki ságadoalli Klemetti Näkkäläjärvi ( Juvvá Lemet ) , gean gurutbealde 1. várreságadoalli Tiina Sanila-Aikio ja olgešbealde 2. várreságadoalli Heikki Paltto .
Sámediggi fárrii ođđa doaibmasajiide jagi 2011 loahpas , goas guhká plánejuvvon ja vurdojuvvon Sámi kulturguovddáš SAJOS gárvvásmuvai Anára girkosiidii Juvdujoga dearpmi ala , Sámemusea Siida ja Meahcceráđđehusa Davvi-Lappi luondduguovddáža lahkosii .
Sámi kulturguovddáš SAJOS doaibmá maid sámiid parlameantadállun .
Guovddážis barget sámedikki čállingotti lassin máŋggat sámeservošat – SAJOS lea nappo njulgestaga sámi kultuvrra ja hálddahusa guovddáš !.
Govva sámedikki dievasčoahkkimis ođđa sámekulturguovddáš Sajosis geassemánus 2012 .
Gova Solju-nammasaš sále lea plánejuvvon erenomážit sámedikki dievasčoahkkimiid várás .
Solju lea nissonolbmo silba- / gollečikŋa ja dat geavahuvvo sámegávttiin .
Solju-sále seainni čiŋaha Outi Pieski plánen dáiddaduodji , man fáddá boahtá soljjus .
Govva Unna-Maari Pulska .
Norgga sámediggi ( Sametinget ) vuođđuduvvui jagis 1987 ( láhka 1987:56 ) ja dat álggahii doaimmas jagis 1989 .
Sámedikki guovddášhálddahus doaibmá Kárášjogas skábmamánus 2000 vihahuvvon ođđa parlameantadálus .
Gávnnat lasi dieđuid dan ruoktosiidduin www.sámediggi.no.
Ruoŧa sámiid ovddastusorgána , sámediggi ( Sametinget ) , vuođđuduvvui jagis 1992 ( láhka 1992:1433 ) ja dat álggahii doaimmas jagi 1993 álggus .
Sámedikki guovddášhálddahus doaibmá Girona gávpoga guovddážis .
Gávnnat lasi dieđuid dan ruoktosiidduin www.sametinget.se ja dan oktavuođas doaibmi sámi dieđihanguovddáža ruoktosiidduin www.samer.se .
Sámi parlamentáralaš ráddi.
Davviriikkaid sámedikkit leat vuođđudan iežaset oktasašbargoorgánan Sámi parlamentáralaš ráđi , mas leat mielde maid Ruošša sámit .
Ruošša sámiin ii leat vel iežaset ovddastusorgána , muhto dan vuođđudeapmi lea riikka sámeálbmoga plánain .
Sámi parlamentáralaš ráđđi vástida ee. davviriikkalaš sámi giellaoktasašbarggus ja oktasaš álbmotlaš sámesymbolain dego Sámi leavggas ja leavgabeivviin .
Gávnnat lasi dieđuid parlamentáralaš ráđi doaimma birra Suoma , Ruoŧa ja Norgga sámedikkiid ruoktosiidduin .
Sámedikkit dikšot vurrolagaid ráđi ságajođiheaddji ja čállingotti bargguid .
Govas Suoma , Ruoŧa ja Norgga sámedikkiid lahtut ja Ruošša sámiid ovddasteaddjit Roavvenjárggas golggotmánus 2008 ordnejuvvon parlamentáralaš ráđi dievasčoahkkimis .
Gávnnat lasi dieđuid parlamentáralaš ráđi doaimma birra Suoma , Ruoŧa ja Norgga sámedikkiid ruoktosiidduin .
Sámedikkit dikšot vurrolagaid ráđi ságajođiheaddji ja čállingotti bargguid .
Sámi bustávat.
Geahča oanehisvideo davvisámegiela bustávain .
Davvisámegiela bustávat leat veahá earálágánat go suomagiela bustávat .
Geahča ja oahpahala cealkit !.
Buvttadeapmi : Sámi oahpahusguovddáš 2008.
Guhkkodat : 1,25.
xxx.
Go mii ain leimmet ohkin eatniheakkas , de jo gullagođiimet iežamet eatni suopmana ja su hállanrytmma .
Jo ovdal riegádusa olmmoš háhkagoahtá alccesis eatnigiela dáiddu .
Eará dáidduid mii hárjehallagoahtit easkka dan maŋŋá go leat riegádan .
Muhto eatnigiela mii oahppat gullat jo eatniheakkas .
Eatnigiela šuoŋa , intonašuvnna ja rytmma ohki bealjit gullagohtet jo ovdal riegádeami .
Máná áiccuin gullu ja dovdu ahtanuššet doaibmat jo ohkin .
Čalmmit oaidnigohtet easkka riegádusa rájes .
Go olmmoš buikkiha dán máilbmái , de su njuoska assi áicá galbmasa ovttatmano .
Vehážiid mielde njunni rahpasa haksit hájaid ja čičči njamadettiin njattiidišgoahtá njuokčamis mielki .
Eatnigiela dáidu lea dego láhkki , mas čalmmit čákŋet siskkálagaid dego gođđosis .
Juohke buolva dahká gođđosii iežas fárffu oktan čalbmin .
Gođus šaddá seammá nanusin go dan rašimus čalbmi lea .
Min máttut dárbbašedje gulahallat gaskaneaset jo don dolin , go oččodedje alcceseaset áigáiboađu meahccebivdduin .
Olbmot galge máhttit guđet guoibmáseaset válddahallat eatnamiid , vai nubbi maid livččii dádjadan dohko , gos sálašeallit ledje vuhtton .
Gielaid sánit leat šaddan duháhiid aht duháhiid jagiid áigge .
Giella lea seamma geahčemeahttun riggodat go nástealbmi .
Olbmuin ii oktage nagot oahppat guđege eatnigiela dievaslaččat , daningo gielat eai biso seammaláganin áiggiid čađa .
Gielat rivdet oppa áigge ja juohke sohkabuolva guođđá iežas eatnigilii ođđa sániid ja muhtin sániid jávkada oalát eret .
Dego almmis leat áigádasaid rájes olu násttit jáddan ja nuppit fas eai leat vuos ihtán oidnosii , de nu dáhpáhuvvá maiddái gielaid sátneriggodahkii .
Sániid maid jávkadit eret eallima dárbbut dahje ođasmahttet sániid sisdoalu .
Sánit jávket , jos eallimis ii leat šat daidda atnu .
Eatnigiella lea olbmo čálekeahtes historjá.
Buot váhnemat hállet mánnái , vai unnoraš oahpašii birget eallimis .
Olmmoš suitá rámi ja giitosa mánnásis vel baikkainge .
Go mánná lea pohttui earánasttan , de eatnit ja áhčit rábmojit : ” Gal don ledjet albma gággi ! ”.
Nie leat min máttut nannen ođđa buolvva iešdovddu ja gielladáiddu jo doložiid rájes .
Min buohkaid geatnegasvuohta lea fievrredit ráhkesvuođain iežamet eatnigiela dáiddu ođđa bulvii .
Mađe eanet mii atnit iežamet eatnigiela mánnái háladettiineamet , logadettiineamet ja čáledettiineamet , dađe nannosabbon min fárfu šaddá eatnigiela gođđosis .
Iešguhtege bealistis ferte gáhttet iežas fárffu , vai dat gierdá go ođđa buolva njađđigoahtá iežas gođáčalmmi ovddit buolvva gođđosa vehkii .
Olbmo čálekeahtes historjá lea eatnigiella , mii lea olmmošvuođa ja ráhkesvuođa historjá .
Dát historjá gudnejahttá eallima ja ráhkesvuođain nanne ođđa buolvva ceavzit eallimis .
Dan olbmot dahket go máinnastit dahje lohket ja čállet čáppagirjjálašvuođa girjjiid .
Vahát fal čállojuvvon historjá lea árvvus atnán dušše nummiriid , lohkomeriid ja jápmima : Goas ain guhtege soahtehearrá lea goddán nu ja nu olu olbmuid .
Eanemus historjjásiiddut leat čállojuvvon dain , geat eanemus leat sođiin olbmuid goddán .
Min eatnigiella sámegiella ii álgoálggus oppa dovdange soahti sáni .
Muhto go máilmmi ráfehisvuohta buvttehii soahtin Sápmái , de min máttut gárte luoikahit dien váivves sáni suopmelaččain .
Sátni sábmái sisdoallá maiddái ustitlašvuođa iige muital dušše dan ahte muhtin máhttá bures hállat sámegiela .
Vaikko sámegiella ii stuorra lohkomeriiguin sáhtege šearrát , ahte nu ja nu gallit čuohtemiljovnnat dan hálašedje , de luonddu ja dálkkiid dovdamušain , sábmáivuođain ja olmmošvuođain mihtidemiin min eatnigiellamet lea seamma geahčdemeahttun riggodat go nástealbmi .
Udnojeadnot sámegiela vel boahtti buolvvaide maiddái nu ahte adnit dan sihke hállan- ja čállingiellan !.
xxx.
Maŋimuš boddu.
Geahča oanehisvideo nuortalašgiela dilis .
Nuortalašgiela lea vejolaš lohkat vuođđoskuvllas , muhto dakkár mánát ja nuorat , geain nuortalašgiella lea eatnigiellan , leat hui unnán .
Váldoolbmot : Seija Sivertsen , Heini Wesslin , Čeavetjávrri skuvlla oahppit .
Bagadallan / čuohppan : Marja Suojoki-Gauriloff , govven : Anni Ahlakorpi , Onneli Halonen .
Buvttadeapmi : Sámi oahpahusguovddáš 2006.
Guhkkodat : 3,50.
Nuortalaččat.
Nuortalašgiella gullá sámegielaid nuorttabeale jovkui .
Nuortalaččat lea álbmot golmma riikkas : Norggas , Suomas ja Ruoššas .
Sin oassin leamašan ássat guovllus , mas stuorraválddit leat digaštallan jahkečuđiid áigge .
Riikkarájáid nuppástusat leat stuorrát váikkuhan nuortalaččaid eallimii .
Suomas leat sullii 600 nuortalačča , geat ásset nu sámiid ruovttuguovllus go dan olggobealdege .
Stuorra oassi nuortalaččain eallá nuortalašguovllus ( Nuortalašláhka 4.2.1995/253 , 2 § ) , masa gullet Čeavetjávrri ja Nellima nuortalašgilit sihke Keväjávrri nuortalaččaid ássanguovlu .
Čeavetjávri lea nuortalaččaid váimmusguovlu , mas nuortalašgiella ja kultuvra lea lunddolaš oassi beaivválaš eallima .
Stuorámus oassi nuortalašguovllus ássi nuortalaččain ássá justa Čeavetjávrris .
Nuortalaččaid ásaiduvvama 60-jagidoalut Čeavetjávrris 2009 .
xxx.
Nuortalašgiella gullá sámegielaid nuorttabeale jovkui .
Nuortalaččain sullii bealli ( sullii 300 olbmo ) hállá eatnigiellanis nuortalašgiela .
Go geahčada eatnigielagiid ahkejuohkašumi , sáhttá oaidnit ahte ovdal jagi 1970 riegádan nuortalaččat leat oahppan eatnigiellaneaset nuortalašgiela .
Dán maŋŋá riegádan nuortalaččain stuorámus oassi leat eatnigielaset dáfus suomagielagat .
Positiivvalaš ovdánupmin oaidnit , ahte fas jagis 1990 ovddosguvlui leat bajásšaddan muhtun guovttegielat mánát ( nuortalašgiella-suomagiella ) .
Boatkka giela sirdáseamis buolvvas nubbái lea dagahan dan , ahte giella ii leat ovdánan suoma servodaga stuorra nuppástusa mielde lunddolaš , dearvvas ja ealli giellan ( " natural , healthy and living language " ) oassin nana nuortalaš servodaga .
Nuortalaččat geavahit nuortalašgiela eanemus Čeavetjávrri guovllus .
Doppe giella lea beaivválaččat anus ruokto- , skuvla- ja bargogiellan , eanet goit boarrásut olbmuid gaskavuođas .
Eará guovlluin giella lea measta jávkan .
Muhtun báikkiin , nugo Avvila nuortalašgiela giellabeasis , ortodoksalaš girkus ja boarrásiid bálvalanruovttus giela sáhttá goit geavahit .
Sámeradio lea maid dehálaš gaskaoapmi geavahit ja gullat giela .
Sámeradio leamašange hui dehálaš erenomážit nuortalašgiela ovddidan- ja seailluhanbarggus danin go dat lea fállan nuortalašgielat prográmma vahkkosaččat juo logijagiid áigge .
Nuortalašgiela girjegiela ja čállinvuogi álge ovddidit easkka 1970-logus .
Nuortalašgiella oahpahuvvo dán áigge giellabeasis ja vuođđoskuvllas sihke gáiddusoahpahussan logahagas .
Eatnigielagiin dušše muhtumat máhttet lohkat ja čállit nuortalašgiela .
Čállindáiddu sii leat oahppan čállingurssain .
Jagis 1991 álgán nuortalašgiela oahpahusa dihte stuorámus oassi Čeavetjávrri skuvlla oahppiin máhttá lohkat ja čállit nuortalašgiela .
Lea goit čalbmáičuohcci , ahte eanaš oahppiin eatnigiellan lea suomagiella , ja sii leat lohkan nuortalašgiela vieris giellan ja ná máhttet giela dušše vehá .
Dilli lea nappo dat , ahte eatnigielagat eai máhte čállit ja dat , geat máhttet , máhttet giela dušše uhcán .
Nuortalašgielat giellabargiide livččii bargu fállun valjis ovdamearkka dihte oahppamateriála válmmašteamis .
xxx.
Ealáhusat.
Nuortalaččaid árbevirolaš ealáhusat leamašan boazodoallu , guolástus , meahccebivdu , duodji ja čoaggin .
Boazodoallu lea ain dehálaš ealáhus , eandalit Čeavetjávrri guovllus .
Nuortalašbálgosat leat Njávdáma ja Váhčira bálgosat .
Guolástus , meahccebivdu , murjen ja guobbariid čoaggin hárjehuvvo dán áigge dušše lagamustá ruovttudárbbuid várás .
Bálvalansuorgi , turisma ja dasa laktáseaddji prográmmabálvalusat bohtet áiggi mielde lassánit .
Nuortalašgillii ja – kultuvrii gullevaš doaimmat addet barggu ain eanet olbmuide .
Duodji.
Nuortalaččaid biktasat earránit eará sámebiktasiin earet eará nu , ahte dat leat valjis hervejuvvon bearraliiguin .
Mihtilmas duojit leat bearalhervema lassin veadde- ja beasseduojit sihke snálduin badnojuvvon , sávzzaullus válmmaštuvvon ránut , fáhcat ja suohkut .
Čuomaid geavaheapmi lea maŋimuš logijagi áigge máhccan min duodjemeaštáriid dáidduide .
Albmáid árbevirolaš duojit leat sanireagat , gerresat , fatnasat ja iešguđetlágan atnudiŋggat .
Govas nuortalaš nieida Sara Wesslin .
Osku.
Nuortalaččat leat dán áigge eanaš ortodoksalaš girku lahtut .
Trifon Petsamolainen gohččumis nuortalaččat gásttašuvvojedje ortodoksalaš oskui juo 1500-logu beallemuttu sulain .
Otnege ortodoksalaš osku eallá nanusin nuortalaččaid kultuvrras .
Ortodoksalaš girkut leat Čeavetjávrris , Avvilis ja Nellimis sihke kapealla Keväjávrris .
Ortodoksalašvuohta earuha nuortalaččaid Suoma eará sápmelaččain , geat gullet eanaš luteralaš girkui .
Nuortalaš musihkkaárbevierru.
Nuortalaš musihkkaárbevirrui gullet leuddit – lávlumiin muitaluvvon divttat .
Leuddit muitalit olbmuin ja dáhpáhusain sin eallimis sihke birastahtti luonddus .
Leuddit nugo maid nuortalašmáidnasat seailluhit njálmmálaš tradišuvdnan nuortalaččaid historjjá .
Musihkkatradišuvdnii gullet maid cullanlávlagat , lávlunstohkosat , katrillat ja morašlávlagat .
Dánsa.
Álbmotdánsatradišuvdna ja katrilla dánsun leat maid boahtán Frankriikka hoavvadánssain nuortti bokte oassin nuortalaš kultuvrra .
Mátki Beaivvášgonagasa hoavas nuortalaččaid eatnamii lea leamaš guhkki ja danin katrilla leage sakka rievdan dan rájes .
Katrilla dánsuma oahpahit aŋkke Čeavetjávrri skuvllas ja dat lea veahkehan sirdit katrilladáiddu maid nuorat bulvii .
Nuortalaččaid luohttámušalmmái Veikko Feodoroff doallamin sága nuortalaččaid ásaiduvvama 60-jagidoaluin 2009 .
Hálddahus.
Nuortalaččat leat maŋimuččat daid sámečearddain , main árbevirolaš ja originála hálddahus lea ain anus , vaikkoge lea sakka doaibmaválddis manahan .
Nuortalaččaid árbevirolaš iešstivrenvuogádat , nuortalaččaid siidačoahkkin , lea alimus mearrideaddji orgána nuortalaččaide guoski áššiin .
Siidačoahkkimat dollojuvvojit goappat nuortalašgilis , Nellim-Keväjávrris ja Čeavetjávrris .
Nuortalaččaid siidačoahkkima jođiha ja ovddasta válggain válljejuvvon nuortalaččaid luohttámušolmmoš .
Siidačoahkkimis lea doaimmahat Čeavetjávrris , gos luohttámušolbmo veahkkin bargá nuortalaččaid siidačoahkkima čálli .
Goappat gilis lea iežas nuortalašráđđi , maid siidačoahkkimat válljejit gaskavuođasteaset seammaguhkkosaš badjái go luohttámušolmmoš .
Nuortalašráđiid bargun lea veahkehit nuortalaččaid luohttámušolbmo áššiid dikšumis cealkimiin oaiviliiddiset oktasaš áššiid birra .
Stuorra , prinsihpalaš áššit goit gieđahallojit siidačoahkkimiin .
Dábálaččat luohttámušolmmoš lea eret nuppi gilis ja várreluohttámušolmmoš fas nuppis .
Várreluohttámušolmmoš válljejuvvo nuortalašráđiid lahtuid gaskavuođas .
xxx.
Govat : Ulla Isotalo.
Liŋkkat :.
Nuortalaš giella - ja kultursearvi Saa ' mi Nue ' tt ry.
Kolttasaamelaiset - Sámemusea Siidda buvttadan diehtopakeahtta.
xxx.
Anárašgiella.
Geahča oanehisvideo anárašgiela dili birra.
Rap artista Amoc alias Mikkâl Antti Morottaja dahká musihka anárašgillii .
Amoca ja rap musihka bokte maid mánát beroštišgohtet giela hállamis .
xxx.
Bagadallan / čuohppan : Ima Aikio-Arianaick , govven : Antti Kyrö.
Buvttadeapmi : Sámi oahpahusguovddáš 2004.
Anáraččat.
Anáraččat leat áidna sápmelašjoavku , mii ássá árbevirolaččat dušše ovtta riikkas ja ovtta gielddas .
Go eará sápmelaččat leat sierra sivaid geažil molson ássanbáikkiset , de leat anáraččat goittotge oppa historjjálaš áigodaga ássan álo seamma báikkis , Anárjávrri birrasis .
Sidjiide heive erenomážit sápmelaš girječálli Johan Turi cealkka : " Min boahtimušas ii leat gullon , ahte livččiimet boahtán gosge . ".
Anáraččaid identitehta earuha sin suopmelaččaid lassin maid eará sápmelaččain , davvisápmelaččain ja nuortalaččain , vaikko sii dolletge iežaset sápmelažžan .
Iežas joavkku mearkan leat erenomážit giella , ássanguovlu , sohkadiđolašvuohta ja gárvvut .
Gielalaččat anáraččat gullet sámegiela nuorttabeale giellahámiide , vaikko sidjiide lea measta álkit áddet viesttarbeale giellahámiide gullevaš davvisámegiela go nuortagielaide gullevaš nuortalašgiela .
Ieža sii geavahit sáni ´kielâ´ olggosbuktit suopmaniid dahje giellahámiid gaskasaš earu : anarâškielâ , aanaarkielâ .
Earru eará sámegielaide lea nu stuoris , ahte ránnjágielaidge ádden gáibida hárjánumi .
Danin ovdamearkka dihte oktasaš oahpahus ja oahppamateriála eará sápmelašjoavkkuiguin ii boađe gažaldahkii .
Dá muhtun ovdamearkkat sátneearuin .
nuortalašgiella.
anárašgiella.
nuortalašgiella.
albbas.
bussá.
meattá.
Anárašgiela hálli olbmuid mearri lea álo leamaš unni , dušše muhtun čuođi .
Otne mearri lea sámedikki statistihka mielde sullii 300 .
Sámediggeválggain 2003 jietnavuoigadahtton , anárašgiela vuosttas giellan oahppan olbmot ledje 269 .
Muhto go fárrui rehkenastojit dat sámemeroštallamis oaivvilduvvon anáraččat , geaid váhnemiin nubbi dahje okta áhkku dahje áddjá lei vuosttas giellanis hállan anárašgiela , jietnavuoigadahtton olbmuid mearri lea dieđusge ollu stuorát .
Anárašgiela váttisvuohta lea smávva giellajovkui mihtilmas : čeahpes ja aktiivvalaš olbmot leat uhcán .
Seamma olmmoš ferte leat politihkkár , oahpaheaddji , doaimmaheaddji , kulturbargi , jurista , dáiddár , gielladutki , mánáiddivššár , nuoraidbargi jna. .
Oahpahusa váivvida buot oahpahusa dásiin stuorra vátnivuohta oahppamateriálain ja oahpaheddjiin .
Materiála dahkkit leat hui unnán .
Anárašgiela álge oahpahit vuođđoskuvlla badjedásis diibmooahpahussan j. 1976 .
Anára gielda vuođđudii oahpaheaddji virggi anárašgiela oahpahusa várás j. 1986 .
Iešguhtet ávdnasiid sámegielat oahpahus álggii j. 2000 .
Otne anárašgiella lea oahppoplána mielde sihke vieris giellan ja eatnigiellan vuođđooahpahusas ja logahagas .
Stuđeantadutkosis lea anárašgiela iskosa sáhttán čađahit sihke eatnigielas ja vieris giellan jagi 1998 rájes .
Sámi oahpahusguovddáš , mii lea nuppi dási oahppolágádus , ordne oanehisgurssaid anárašgielas .
Universitehtaoahpahusas sáhttá čađahit oktasaš lohkamiid , ja joatkkaoahput leat plána vuolde .
Anárašgiela gurssat ordnejuvvojit maid elektrihkalaš oktavuođaid bokte gáiddusoahpahussan .
Govas anáraččat Heli Huovinen ja Heikki Nikula .
Heli lei sámenuoraid dáiddadáhpáhusa jođiheaddji ja musihkkar Heikki dáhpáhusa duopmár .
Dáiddadáhpáhus ordnejuvvui sámekulturguovddás Sajosis njukčamánus 2012 .
Girjjálašvuohta.
Anárašgillii lea almmustuvvan čáppa- ja mánáidgirjjálašvuohta jorgalussan sullii vihttanuppelohkái ja lassin anárašgillii leat čállon badjelaš logi girjji .
Okta maŋimuš máinnasuvvon girjjiin lea ožžon riikkaidgaskasaš IBBY-bálkkašumi ( The International Board on Books for Young People ) .
Anárašgiela searvi.
Jagis 1986 vuođđuduvvui Anárašgiela searvi , Anarâškielâ servi ry , man bargun lea ovddidit anárašgiela giellabeasse- , áviisa - ja olggosaddindoaimmain sihke diehtojuohkimiin .
Searvvi virggálaš giella lea anárašgiella ja buot doaibma dáhpáhuvvá dáinna gielain .
Anárašgiela searvvi vuođđudan anárašgiela giellabeassi Kielâpiervâl álggahii doaimmas 1997 .
Dan ulbmilin lea oahpahit vuollái skuvlaahkásaš mánáide anárašgiela .
Giellabeasi čađahan mánát leat dán rádjai juo sullii 50 .
Giellabeassedoaimma geažil sáhtii Anára vuolledásis álggahit oahpahusa anárašgillii .
Anarâškielâ servi lea olggosaddán álggu rájes Anarâš-nammasaš bláđi , mii ruhtavátnivuođa geažil sáhttá goit almmustuvvat dušše golbmii jagis .
Bláđđi geahččala álkit áddehahtti gielain ja miellagiddevaš fáttáiguin boktit beroštumi anárašgiela geavaheapmái .
Oassi bláđi nummiriin almmustuvvá kaleandarin .
Anárašgillii álggii 2007 almmustuvvat maid ođasbláđđi Kierâš , mii almmustuvvá oktii vahkus sihke elektrihkalaš hámis ja báberveršuvdnan .
Sajádat láhkaásaheamis ja hálddahusas.
Muhtun njuolggadusain anáraččat máinnašuvvojit sierra .
Dákkárat leat Sámi giellaláhka ( 2004 ) ja Láhka Ruovttueatnan gielaid dutkanguovddážis .
Vuođđooahpahusa ja logahaga Oahppoplána vuođustusat-áššegirjjiin anárašgielas lea eatnigiela ja vieris giela sajádat .
Sámedikki bargoortnegis anárašgiella lea ovttaárvosaš eará sámegielaiguin .
Eurohpa ráđi ministtarkomitea ávžžuhii j. 2004 guovllugielaid dahje vehádatgielaid guoski eurohpalaš vuođđogirjji heiveheamis Suomas , ahte Suopma doaibmagoađášii dalán vai duođalaš jávkanvára vuollásaš anáraš- ja nuortalašgielaid eallingelbbolašvuohta sihkkarastojuvvo .
Giella seailu.
Anárašgiella ja kultuvra lei vel muhtun logijagiid dás ovdal duođalaš jávkanáitaga vuolde .
Anáraččat leat goit ožžon kulturdáhtuineaset áigái buori ovdáneami ja giela ealáskit .
Anáraččat leat maid eanet ja eanet áddegoahtán , ahte stuorra oassi ovddasvástádusas giela ja kultuvrra seailumis lea sis alddeset .
Giella seailu , go dat geavahuvvo .
Liŋkkat :.
Sámemusea Siidda buvttadan diehtopakeahtta anáraččat.
Anárašgiela searvi.
Anáraččaid gárvodanmállet.
Sámegielat.
Go hállat sámegiela birra , de eat oaivvil dušše ovtta giela .
Sámegiela giellahámit gávdnojit oktiibuot logi , main ovcci hállojuvvo ain Suoma , Ruoŧa , Norgga ja Ruošša guovlluin .
Sámegielat gullet uralilaš giellagotti suopmelaš-ugralaš suorgái ja dat leat nuortamearasuopmelaš gielaid lagamus sohkagielat .
Nuortamearasuopmelaš gielain stuorámusat leat suoma- ja esttegiella .
Sámegielat fas juhkkojuvvojit oarje- ja nuortasámegielaide .
Oarjesámegielat leat lulli- , ubmi- , bihtán- , julev- sihke davvisámegiella ja nuortasámegielat anáraš- , nuortalaš- , ákkil- , gieldda- ja darjjisámegiella .
Dábálaččat goit gielaid gaskasaš ráját leat čielgasat iige nuppi sámegiela hálli ádde nuppi , jos ii oahpahala su giela .
Gielaid gaskasaš áddema leat ovddidan daid gaskasaš oktavuođat ja geavaheapmi seamma guovlluin .
Gártii merkejuvvon gielaid gaskasaš ráját čujuhit gielaid árbevirolaš geavahanguovlluide .
Sámegiela hálli olbmuid mearis eai leat dárkkes dieđut .
Sámegielaid sajádat lea leamaš guhká heittot ja dan lea sáhttán almmuhit heaggačállái eatnigiellanis ( Suomas ) easkka dalle go vuosttas sámi giellaláhka bođii fápmui jagis 1992 .
Sámegiela hállit leat dán áigge measta álo guovtte- dahje juoba golmmagielagat , iige veahkadatgirjjiide sáhte almmuhit eatnigiellan go ovtta giela dušše .
Navdimis sámegielaid hálliid mearri lea buohkanassii 30.000-50.000 gaskkas .
Suomas hállet golbma sámegiela.
Buot sámegiela hálliin árvvu miel 75-90% hállá davvisámegiela .
Dat lea Davviriikkain eanemus geavahuvvon ja maid Suoma stuorámus sámegiella .
Dan árbevirolaš hállanguovllut Suomas leat Ohcejohka , Anár , Eanodat ja Soađegili davveoassi .
Váldooassi sámegiela ja sámegielat oahpahusas , diehtojuohkimis , girjjálašvuođas , musihkas ja buot olggosaddon sámegielat materiálas lea davvisámegillii .
Davvisámegiela ealáskahttin guhká bistán láttiiduhttin- , dáruiduhttin- ja ruoŧaiduhttinbaji maŋŋá álggii juo 1960- ja 1970-loguin ja giella gullo ja oidno dál miehtá sámeguovllu .
Davvisámegiela ovttalágan davviriikkalaš ortografia dahjege čállinvuohki dohkkehuvvui jagis 1978 .
Dan rájes sámegielat girjjálašvuohta lea olggosaddon eanet go ovddit jahkečuđiin oktiibuot ja dat lea juksan lohkkiid viidásabbot go goasge ovdal .
Guokte eará sámegiela , mat hállojuvvojit Suomas , leat anáraš- ja nuortalašgiella ( anarâškielâ , sää ´mkiõll ) .
Daid goappašagaid hállet eatnigiellaneaset sullii 300 olbmo .
Anáraččat leat Suomas áidna sámejoavku , mii lea árbevirolaččat ássan dušše ovtta riikkas .
Anárašgiela dilli lei hui váttis vel 20 jagi dás ovdal .
Aktiivvalaš Anárašgiela searvvi ja iešguđetlágan giela ealáskahttindoaimmaid vehkiin giella lea ožžon ođđa hálliid ja ealáskahttindoaimmat joatkašuvvet oppa áigge .
Anárašgiela gielaealáskahttimis leamašan čielgasit ávki .
Anárašgiela riektačállinvuohki , ortografia , dohkkehuvvui jagis 1992 .
Anára girkosiiddas jagis 1997 álggahan anárašgielat giellabeassi joatká doaimmas gieldda beaivedikšobáikin , man Anára gielda skáhppo oastinbálvalussan Anárašgiela searvvis .
Anárašgielat vuođđooahpahus álggahuvvui 2000 – logu álggus .
Mannan jagiid Anára girkosiiddas skuvllaset álggahan anárašgielat oahppiid joavku lea leamaš stuorát go davvisámegielat oahpahusjoavku .
Anárašgiela ealáskahttindoaibma joatkašuvvá prošeavttain , mas ee. skuvlejuvvojit ođđa anárašgielat oahpaheaddjit .
Prošeavtta jođiha jagis 2007 anárašgielas ( áidna ja vuosttasin máilmmis ) doavttirin nákkáhallan Marja-Liisa Olthuis .
Nuortalašgiela árbevirolaš guovlu ollá Norgga Njávdámis ( Neiden ) Ruošša Beahcámii ja Doalláma Lappii .
Guovlu lea otne golmma riikka siste .
Suoma bealde nuortalaččaid guovddážat leat Čeavetjávrri , Nellima ja Keväjávrri gilit .
Ovdal máilmmisođiid nuortalašgiela hálle árvvu miel muhtun duhát olbmo .
Otne nuortalašgiela eatnigiellan hálli olbmot leat árvvu mielde 300 .
Soađit biđgejedje nuortalaččaid árbevirolaš siidaássama , sosiálalaš ja sohkastruktuvrraid ja heajudedje seammás maid giela sajádaga .
Maiddái nuortalašgiella lea ealáskahtton máŋggaláhkai .
Nuortalašgielat giellabeasseiskkadallan álggahuvvui Čeavetjávrris jagis 1993 .
Doaibma joatkašuvai jagi 1997 rájes gieldda ja das maŋŋá sámedikki EU-fidnuid vehkiin .
Giellabeassedoaibma boatkanii 2000-logus ja álggahuvvui gieldda beaivedikšun ođđasit čakčat 2008 Avvilis .
Nuortalašgiella oahpahuvvo vuođđoskuvllas ja dat lea oahpahusgiellan smávva oahppijovkui .
Yle Sámi radio sádde prográmmaid Suoma buot golmma sámegillii .
Anáraš- ja nuortalašgielat sáddagiid ossodat lea goit čielgasit uhcit go davvisámegielat sáddagiid .
Gáldut ja liŋkkat :.
Anárašgiela ja anárašgielat oahppamateriálat.
Nuortalašgiela ja nuortalašgielat oahppamateriálat.
Davvisámegiela ja davvisámegielat oahppamateriálat.
Oulu universitehta Giellagas-instituhtas lea riikkaviidosaš spesiálabargu sámegiela alla oahpahusas ja dutkamušas Suomas.
Helssega universitehta sámegiela dutkamuš.
Sámi allaskuvla Norgga Guovdageainnus.
Sámemusea Siidda ruoktosiiddut www.siida.fi.
Anáraččat - Anárašgiela searvvi ja Sámemusea Siidda buvttadan diehtopakeahtta.
Nuortalaččat - Sámemusea Siidda buvttadan diehtopakeahtta.
Ruovttueatnan gielaid dutkanguovddáš dahká maid sámegiela giellagáhttenbarggu.
Ruovttueatnan gielaid dutkanguovddáš : Álgu – sámegielaid sániid álgovuolgga.
Davviriikkalaš sámegiela lávdegoddi almmustahttá giellasiidduid www.giella.org.
YLE Sámi radio sádde prográmma golmma Suoma sámegillii.
Sámegielat bálvalusat interneahtas.
- anárašgiella.
- nuortalašgiella.
Muohtateáhter.
Geahča oanehisvideo muohtateáhtera birra Ante-gánddaža áhčči hukse juohke dálvve muohtateáhtera Skábmagovat-filbmafestivála várás .
Teáhter huksejuvvo jieŋas ja muohttagis .
Dán vuoro Ante hálida leat mielde huksenbargguin .
Váldoolbmot : Ante ja Oula Heatta.
xxx.
xxx.
Buvttadeapmi : Sámi oahpahusguovddáš , YLE Sámi Radio , YLE TV2 , 2008.
Guhkkodat : 2,20.
Geahča oanehisvideo davviriikkalaš girjebusse birra .
Suoma ja Norgga rájá alde , Deanu leagis johtá girjebusse .
Busse johtá giliid ja skuvllaid mielde goappat beal rájá .
Váldoolbmot : Päivi Laivamaa , Sisko Länsman , Njuorggáma vuolledási oahppit .
govven / čuohppan : Kauko Mustonen.
Buvttadeapmi : Sámi oahpahusguovddáš 2008.
Guhkkodat : 2,05.
Sámi girjjálašvuohta.
Nuortalaš lávlla.
Geahča oanehisvideo nuortalaččaid árbevirolaš lávlunvuogis.
Leudd dahjege nuortalaš lávlla lea árbevirolaš nuortalaš lávlunvuohki .
Leuddat sáhttá maid beare ja gos beare .
Filmmas oahpásmuvvat Eliasii sihke su áddjubii Hennai ja sudno gaskavuhtii leuddii .
Sámi oahpahusguovddáš 2008.
Guhkkodat : 2,18 min .
Geahča oanehisvideo davvisápmelaš luođi birra .
Synopsis : Leammi almmái Nils Heikki Paltto rohttesta Leammerokki luođi .
Juoigi : Nils Heikki Paltto Bagadallan / čuohppan : Kirsti Länsman , govven : Heli Ahola.
Sámi oahpahusguovddáš 2008.
Guhkkodat : 1,23.
Sámi musihkka.
Sámemusihkka lea otne seaguhus ođđa ja boares musihka .
Sámemusihka ruohttasat leat čiekŋalasas árbevirolaš sámemusihkas juoigamis , leu ’ ddis ja livđes , mat leat árbevirolaš sámemusihka šlájat Suoma beale sámeguovllus .
Eará sámemusihkka árbevirolaš lávlunmusihkkašlájaid lassin gávdno buot vejolaš musihkkašlájain rápmusihkas dánsunmusihkkii .
Árbevirolaš sámemusihkka.
Árbevirolaš sámemusihkas leat máŋga vuođđoprinsihpa , mat leat ovttaláganat Viesttar-Sibirijá moanaid eamiálbmogiid musihkain .
Dát álbmogat leat ee. nenetsat , enetsat , nganasanat ja selkupat .
Dehálamos ovttastahtti bealli lea dat , ahte musihka olggosbuktima gaskaoapmi lea olbmo jietna , eaige čuojanasat leat geavahuvvon .
Nubbi dehálaš ovttastahtti bealli lea dat , ahte musihkka ovdanbuktojuvvo okto .
Dát prinsihpat dollet deaivása árbevirolaš sámemusihkas .
Árbevirolaš sámi lávlunmusihkkašlájat ovdanbuktojuvvojit almmá čuojanasaid ja dábálaččat okto .
Davvisápmelaš juoigan lea dovdosamos árbevirolaš sámi lávlunmusihkkašlájain .
Dat lea davvisápmelaččaid árbevirolaš musihkka ja daddjojuvvo ahte dat lea okta Eurohpa boarrásamos musihkkaárbevieruin , mii lea ain eallimin .
Juoiggus dahjege luohti lea okto ovdanbuktojuvvon lávlunmusihkka .
Luođi sáhttá rohttestit measta mas beare , dábálaččat luđiin čujuhuvvo dihto olbmui ja buot áššiide , mat sutnje laktásit .
Dat guhte juoigá , ii juoigga luođi , muhto baicce juoigá geannu ( dan geasa luohti guoská ) .
Ovdamearkka dihte daddjojuvvo : ” Mun juoiggan Heikka Niillasa ” .
Juoigat sáhttá olbmuid lassin báikkiid , ealliid , luonddu dahje man beare eará , man juoigi hálida juoigat .
Davvisápmelaš juoigamis leat máŋggat báikkálašvuogit ja nannosepmosit earránit nuppiineaset Eanodaga-Guovdageainnu ja Deanuleagi juoiganárbevierut .
Juoiganárbevieru lassin davvisápmelaččain lea nana sálbmalávluntradišuvdna , mas dasge lea gullamis juoiganárbevieru váikkuhus .
Anáraččaid árbevirolaš musihkka lea livđe .
Livđe-árbevierus lea oktavuohta davvisápmelaš luđiide .
Livđet leat ee. olbmuid ja ealliid birra .
Muhtun muddui anáraččain ja davvisápmelaččain leamašan oktasaš repertuára .
Nuortalaččaid árbevirolaš musihkka lea leu ´dd .
Leu ´dd sisttisdoallá olbmuid , eallinbirrasa ja báikkálašhistorjjá govvideaddji njálmmálaš árbedieđu .
Vassi Semenoja , okta Suenjela leu ´dd-árbevieru meašttiriin , lea govvidan leu ´dd ná : ” Leu ´dd muitala das , mo olbmot leat eallán . ”.
Leu ´dd lea ráhkadussii guoski prinsihpaid dáfus hui earálágan go davvisápmelaš luohti .
Baicce oktavuohta gárjilaš ja ruoššabeale árbevirrui lea nanus .
Leu ´ddiin govviduvvojit dihto olbmo eallima dáhpáhusat dego ráidun .
Eará árbevirolaš sámi lávlunmusihkkastiillat ovddabealde máinnašuvvon stiillaid lassin lea ee. vuolie , mii lea lullisámiid árbevirolaš musihkka .
Lullisámeguovlu ollá Ruoŧas ja Norggas máŋggaid čuđiid kilomehteriid poláragierddu máttabeallái .
Ođđa sámemusihkka.
Sámi populáramusihka ovdánupmi álggii 1970-logus , go Nils-Aslak Valkeapää almmustahtii jietnaskearru ” Vuoi Biret-Máret , vuoi ” .
Dat lei vuosttas skearru , mas juoiganárbevierru lei ovttastahtton oarjeriikkaid čuojanasaide .
Valkeapää leat čuvvon máŋggat sámeartisttat , geain riikkaidgaskasaččat dovdosepmosat leat Mari Boine ja Wimme .
Otne sámeartisttat ovttastahttet ovdagáttuid haga sierralágan musihkkašlájaid luohtái ja dahket iežaslágan geahppa populáramusihka .
Sámegillii ” ráppájuvvo ” ja sámemusihkka čuovvu álbmogiidgaskasaš musihkkatreandaid .
Máŋggat musihkkafestiválat sihke sámeradio ja – televišuvdna doalahit badjin ođđaáigásaš hui ealli sámi musihkkakultuvrra .
Ođđa sohkabuolva bajásšaddá atmosfearas , mas sámi árbevierut adnojuvvojit árvvus .
Govva : Ulla Isotalo.
Liŋkkat :.
Ijahis idja - álgoálbmogiid musihkkadáhpáhus.
Guovdageainnu beassášdoalut.
Sámi Jienat – lávlunjoavku.
Bohcco jahki govvaráidu.
Miesi riegádeapmi álggaha bohcco jagi.
- badjeolbmuid jahkásaš bargguid birra.
Bohccot čoahkkanišgohtet árbevirolaš guottehanguovlluide miessemánu álgogeahčen .
Boares álddut máhttet johtit ieža , muhto badjeolbmot gártet belohahkii stivret ealu ravddamuš bohccuid .
Luovaseallu dahjege varris bohccot bissot guottetáiggi sierra ja daid lea oalle bargu guođohit .
Váldoguottet lea miessemánu 18. beaivve .
Miessemánu loahpa rádjai stuorámus oassi misiin lea riegádan .
Muhtun guovlluin guottehit gárddiin ja miesit merkejuvvojit seammás .
Dat geahpeda badjeolbmuid geassebargguid , muhto viiddes gárddiin eana guorbá johtilit ja geahpeda bohccuid muđuige vátna guohtoneatnamiid .
Miesse-geassemánu molsašumis dollojit boazočoahkkimat ja badjeolbmot ordnejit dálvelámboriid ja bidjet daid čavčča rádjái rádjui .
Boazosápmelaččas lea dasto boazobargguin friija gitta mearkumiidda .
Áigi geavahuvvo máŋggaláhkai ávkin , ovdamearkka dihte viesuid ja mášeniid divvumii .
Miesemearkun álggahuvvo mihcamáraid áigge , goas oppa bearaš fárre duoddarii ássat .
Duoddaris ássojuvvo lagamustá goađis dahje lávus , mii addá mánáide buori ja rivttes gova sámi eallinvuogis .
Mearkumiid gaskkas olbmot guolástit ja golahit áiggi earáiguin , dasgo buohkat leat čoahkkanan seamma badjesiidii .
Geassit bohccot bálget ja danin sirdásit duoddarii ja čoahkkanit stuorra čoran .
Dat vuodjeluvvojit áidái , gos guhtege boazoeaiggát njoarosta iežas miesi gitta ja merke dan iežas merkii .
Merkejuvvon bohccot luitojuvvojit sierra giehtadalakeahtes bohccuin .
Áiddis mánát ohppet dovdat mearkkaid ja seammás iežaset bohccuid olgohámi vuođul , njoarostemiin misiid gitta ja merkemiin daid .
Miesit merkejuvvojit ihkku , dasgo dalle miessi čuovvu buoremusat álddus .
Badjeolbmot gohcet geassit ijaid ja ođđet beivviid .
Merkenáigi bistá sullii mánotbaji .
Mearkumiid maŋŋá bohccot ožžot leat ráfis duoddaris čavčča rádjai .
Ovdal čakčabargguid badjesápmelačča bargui gullet murjen , gámasuinniid čuohppan , guolásteapmi ja jeahkáliid čohkken .
Muđuige čakčat badjeolbmot ráhkkanit dálvái ordnemiin mohtorgielkkáideaset ja boazodoalus dárbbašlaš eará bargoneavvuideaset .
Boazobarggut joatkašuvvet fas čakčamánus .
Go muohta lea eatnamis ja čázádagat jikŋon , bohccot čohkkejuvvojit áidái rátkima várás .
Dalle bohccot lohkkojuvvojit ja njuovvanbohccot rátkojuvvojit .
Rátkima maŋŋá álgá bohccuid guođoheapmi .
Dalle eallu sirdojuvvo álo dakkár eatnamiidda , gos lea buorre guohtun .
Gaskadálvve muhtun guovlluin badjealbmát bivdet rievssahiid guođoheami lassin , jos guohtun lea nu buorre , ahte báhcá áigi rievssatbivdui .
Giđđat sáltejuvvojit bierggut geasi várás ja goikaduvvojit olgun biekkas ja beaivvážis .
Bohccuid guođoheapmi bistá gitta miessemánnui .
Dálveáigge dálkedilli váikkuha badjeolbmo bargomearrái .
Jos lea fuones guohtondilli , bohccot lihkadit eanet go dábálaččat .
Bohccuid uhcage heađušteapmi dagaha dalle stuorra vahága ja lassebarggu .
Giđđadálvve merkejuvvojit goddin báhcán čearpmahat duoddaris ja seammás gáldejuvvojit sarvát , vai dat livčče maŋit dálvve spáillihin ja geavaheamis niesteboazun .
Giđđat badjeolbmot gártet ássat barttain mánotbajiid ja fáktet iežaset siidda bohccuid , dasgo garra cugŋo áigge bohccot sáhttet johtit guhkás iežaset siiddas ja mastat eará siidda ellui .
Siidda bohccuid ferte dávjá čohkket , vai ránját sáhttet geassit mastan bohccuideaset eret .
Seamma láhkái gártet fitnat ránjáid siidda luhtte viežžamin iežaset bohccuid .
Bargobeaivvit álget dalle árraiđit ja nohket maŋŋiteahket .
Sánit :.
guottehanguovlu = guovlu gos álddut guddet.
eallu = eallu mas leat sierra eaiggádiid bohccot.
siida = eallu mas leat buot ovtta eaiggáda bohccot.
guottehit = bohccot guddet olbmo geahču vuolde.
guohtoneana = eana gos boazu váldá biepmu.
bálggadat = divreáigi ( ee. čuoikkaid ja lávžoid ) mii dagaha ahte bohccot čoahkkanit čorragiidda.
gárdi = áidi gos bohccuid giehtadallet.
niesteboazu = boazu mii váldojuvvo biebmun.
rátkin = rátkojuvvojit bohccot , mat báhcet eallit ja mat njuvvojuvvojit.
čearpmat = ½ -1 ½ - jahkásaš boazu.
sarvvis = varrisboazu.
spáillit = gáldejuvvon boazu.
gámasuoidni = suoidni mii geavahuvvo goikkehis.
Govva : Tiina Aikio.
Liŋkkat :.
Sámi gákti muitala máŋgga ášši.
Govas Susanna Maggas Eanodat-Guovdageaingákti ( gurutbealde ) ja Rauna Rahkos Ohcejotgákti .
Govva Ulla Isotalo , sámedikki rahpandilálašvuohta Ohcejogas 2008 .
Sámegákti lea sápmelaččaid álbmotlaš dovdomearkkain oinnoleamos .
Gáktemállet molsašuddet guovlluid mielde .
Mállet , ivnnit ja hearvabáttiid stellen muitalit , man sámejovkui gávttehas gullá , dávjá dange man sohkii .
Ii nappo leat áibbas seamma , makkár gákti , gahpir dahje boagán geavahuvvo .
Suoma bealde leat anus vihtta váldogáktemálle : Ohcejoga , Eanodat-Guovdageainnu , Soađegili Vuohču , anáraš- ja nuortalašgákti .
Sámegávtti historjá spiehkkasa suoma álbmotbiktasiid historjjás das , ahte dan geavaheapmi ii leat goasge boatkanan .
Sámegávtti vuođđomállet leat náhkis ja gággásis válmmaštuvvon álbmotbiktasat .
Sámegákti eallá seamma ilolaš ja aktiivvalaš áiggi go oppa sámekultuvrage otne .
Gávttit gorrojuvvojit dán beaivve máŋggalágan materiálain ( láđđis , bummolliinnis ja dahkufiberliinniin , silkkis ja juoba betses ) ja iešguđetlágan ivnniin .
Guovddážis lea goit álo iežas sámejoavkku , guovllu dahje juoba soga málle seailluheapmi . Ja das sápmelaččat leat dárkkit .
Sámegákti lea maid čikŋabivttas ja dakkárin álbmotbivttas .
Ivnniid ilolamos šearratvuođa oaidná álo doppe , gos sápmelaččat čoahkkanit stuorra ávvudemiide dahje čoahkkimiidda .
Sámegávttit leat máŋggaláganat jagiáiggiid ja geavahanulbmila mielde .
Árgabivttas hervejuvvo oktageardánabbot go čiknabivttas .
Nissonolbmo geassegákti gorrojuvvo dávjá bummolliinnis .
Geassegávttiin geavahuvvojit čázehat ja asehut gahpirat .
Dálvebiktasiidda gullet bohcco gápmasiin gorrojuvvon goikkehat , ulloliidni , nissonolbmuin miesenáhkis gorrojuvvon liegga gahpir ja albmáin skoađastuvvon ja virggiin hervejuvvon gahpir .
Govas musihkárat Annukka Hirvasvuopio-Laiti ja Anna Näkkäläjärvi , geain guktuin sámegávtti dálvegárvvuide gullevaš ulloliidni .
Govva Ulla Isotalo 2006 .
Meahccebivuide gullet vel biekkas ja borggas suddjejeaddji luhkka , gálssohat ja bittut .
Náhkkebuvssat geavahuvvojit sihke čikŋabivttasin ja liegga gárvun garra dálkin .
Lassin guhtege sámegáktemállii gullet dihtolágan gistát ja iežas guovllu fáhcat , main guktuin leat seammasullasaš hearvvat go ieš gávttis .
Fáhcain ja gápmagiid vuoddagiin guktuin leat seamma , guđege mállii gullevaš hearvaivnnit .
Albmáid vuoddagiid vuođđoivdni lea dábálaččat vielgat ja nissoniid ruoksat .
Mánáid vuoddagat čuldojuvvojit seakkibun go rávesolbmuid vuoddagat .
Nissona gávttiin geavahuvvon dábálamos boagánmálle lea njuikumiin golmma stielasin čuldojuvvon láigeboagán .
Náhkkeboahkániid geavahit sihke nissonat ja albmát .
Náhkkeboagán hervejuvvo dávjá siviilaseađu mielde sierramállesaš silbaboaluiguin dahje čiŋaiguin .
Sihke albmáid ja nissoniid gávttiide gullá vel silki , man nissonat giddejit ohcii soljjuiguin .
Silki giddejuvvo earáláhkai iešguđet málliin .
Deatnolaš nisu gidde silkkis ohcii vehá dego láskut , go fas anárlaš ja Soađegili vuohččulaš v-hápmái .
Nuortalaččaid gákti lea čielgasit earálágan go eará sámegávttit .
Dat sulastahttá gárjilaččaid álbmotbiktasa ja lea dakkárin historjjálaš dokumeanta nuortalaččaid nana oktavuođain nuorttabeallái .
Anárašgákti.
Anárašgákti lea iežas álbmotjoavkkus oinnolamos dovddaldat .
Dan ruovttoguovlu lea Anárjávrri biras .
Gákti gorrojuvvo dávjá čáhppes láđđis ja dan hearvaivnnit leat ruoksat , fiskat ja ruoná .
Gáktemálle sulastahttá Soađegili Vuohču gávtti .
Earrun leat lagamustá hearvastiellasat , mat anárašgávttis geavahuvvojit čikŋaláđđiid ravddain .
Govas Ilmari Mattus ja Petra Kuuva Anárašgiela searvvi 20-jagiávvudeamis Anáris jagis 2006 .
Govva Matti Morottaja . .
Eanodat-Guovdageaingákti.
Eanodat-Guovdageaingáktemálle lea buot eanemus hervejuvvon .
Hervemii geavahuvvojit láđđi ala stellejuvvon ivdnás stiellasat guđege soga ja bearraša árbevieru mielde .
Hearvvat leat govdadat ja alladat .
Sihke nissoniid ja albmáid gahpirat gorrojuvvojit alladabbon go eará mállet .
Govas sámedikki lahtut Jouni Ilmari Jomppanen ja Petra Biret Magga sámeparlamentarihkkáriid konfereanssas Roavvenjárggas golggotmánus 2008 .
Guktuin sudnos lea badjelis Eanodat-Guovdageaingákti .
Nuppi govas eanodaga albmá gáktehealbmi .
Govat Ulla Aikio-Puoskari .
Ohcejotgákti.
Ohcejoga gáktemálle lea govttolaččat hervejuvvon , goit jos dan veardida Eanodat-Guovdageaingáktái .
Gákti hervejuvvo ruoksadiin ja fiskadiin .
Nissona gávtti healbmi durrojuvvo , mii spiehkkasa eará málliin .
Healbmái manná hearvabáddi lagabui logi mehtera .
Albmá gávtti healbmi ii hervejuvvo ollege .
Govas Ohcejoga logahaga stuđeanttat giđđat 2008 .
Earet vilges gávtti buot eará gávttit ovddastit Ohcejoga sámegáktemálle .
Govva Ulla Aikio-Puoskari .
Soađegili Vuohču gákti.
Vuohču gákti lea Soađegili sápmelaččaid árbevirolaš málle ja ivnniidis dáfus lahka Anára gávtti .
Gákti hervejuvvo ruoksadiin , ruonáin ja fiskadiin .
Nissoniid gahpir hervejuvvo goit Eanodat-Guovdageaingahpira láhkai ivdnás báttiiguin – muhto vehá oktageardánabbot .
Govas sámedikki ságajođiheaddjin sámiid álbmotbeaidoaluin gussiid vuostáváldán Pekka Aikio , geas lea badjelis Soađegili Vuohču gákti .
Dearvvahanvuorus girječálli Ima Aikio-Arianaick fiskes Ohcejotgávttis .
Govva Ulla Isotalo .
Nuortalašgákti.
Govas ( gurutbealde ) nuortalašgielat girkolávlunjoavku sámedikki rahpandilálašvuođa ávvoipmilbálvalusas Ohcejogas giđđat 2008 .
Nuppi govas ( olgešbealde ) Guoládaga sápmelaš Nina Afanasjeva , geas nuortalašnissona gahpir .
Vávvás lea badjelis Ohcejotgákti .
Govat Ulla Isotalo .
Nuortalašnissona gákti lea lahka gárjilaš nissona álbmotbiktasa .
Dasa gullá siviilaseađu mielde mearrašuvvi gahpermálle , sarafánačuvlla ja bearalhervejuvvon boagán .
Maiddái gahpir lea hervejuvvon bearraliiguin .
Nuortalaš albmá gákti lea rievdaduvvon maŋimuš jagiin ja dat orru rievdamin eará sámejoavkkuid gáktemálliid guvlui .
Nuortalaš albmáid árbevirolaš gárvvuin buoremusat lea seilon njealječiegat riebana náhkis válmmaštuvvon dálvegahpir .
Dálvemáilmmi bivut.
Geahča oanehisvideo beaskka birra.
Jiella-joavkku lahtuguovttos gárvodeaba beskii ja luhkkai vai sudnos sáhttá váldit govaid ođđa CD-skearru várás .
Jiella-joavkku lahtut : Niilo ja Jenna Rasmus.
Bagadallan / govven : Ima Aikio-Arianaick , čuohppan : Anne Kirste Aikio Jorgalus : Jouni S. Laiti.
Buvttadeapmi : Sámi Siida Ohcejohka 2006.
Guhkkodat : 2,37.
Geahča oanehisvideo nuortalaččaid gahpira birra.
Nuortalaččain leat njeallje sierralágan gahpermálle , main lea erenomáš mearkkašupmi .
Guđege gahpira oažžu geavahit dušše dihto siviilasehtui gullevaš olmmoš .
xxx.
Bagadallan / govven / čuohppan : Eeva Nykänen.
Buvttadeapmi : Sámi oahpahusguovddáš 2008.
Guhkkodat : 2,12.
Buoremus bivttas.
Geahča oanehisvideo Anni-Saara ja sámegávtti birra.
Anni-Saarai sámegákti lea buoremus , lagaš ja hui dehálaš bivttas .
xxx.
xxx.
Buvttadeapmi : Sámi oahpahusguovddáš 2008.
Guhkkodat : 2,05.
Sámi duodji govvaráidu.
Sámi duodji.
Atnudiŋggaid mállet ja hervenstiillat vuođđuduvvet boares atnudiŋggaide , maid dolin measta juohkeokta galggai máhttit duddjot .
Ámmátolbmot nugo niibečeahpit , snihkkárat , goarrut dahje gođđit eai gávdnon .
Otne sámi duodji lea dávjá dáiddaduodji ja das lea boahtán máŋgasii ealáhus dahje ealáhusa oassi .
Čábbát hervejuvvon niibbit , náhpit ( bohcco bahčinlihtti ) , guvssit ( juhkanbollu ) ja silbalihtit leat máŋgasiidda hearvadiŋggat , maid eai ráske geavahit nu mo daid vuođđomálliid leat jahkeduháhiid geavahan .
Sámi dáiddárat hutket oppa áigge árbevirolaš materiálaid , hámiid ja hervenvugiid heiveheaddji ođđa málliid , čiŋaid , gárvvuid ja atnudiŋggaid .
Sámi giehtaduodji lea álgoálggus iešalddes funktionála , árgabeaivve dárbbuide dahkkon .
Liikká dat galgá leat maid čáppa čalbmái ja vuogas gihtii .
Johtti eallinvuogi ja lagaš luondogaskavuođa geažil ii duddjojuvvon miige dušši dahje dárbbašmeahttun gálvu .
Stuorra oassi materiálain lei ja lea ainge oažžumis iežas ássanguovllu luonddus .
Duojárat leat oahppan atnit ávkin ovdamearkka dihte bohccos ja muoras measta buot osiid .
Soagisge dohkkejit duodjemateriálan muorraávdnasa lassin maid bárku , beassi ja veattit .
Duodji juhkkojuvvo dábálaččat dipma ja garra materiálaide .
Nissonat leat dábálaččat duddjon dipma dujiid , maidda gullet bohcconáhki , gođđosiid ja tekstiillaid ávnnasteapmi .
Albmát fas leat duddjon diŋggaid garra dávttis , čoarvvis , muoras ja metállas .
Sámi duodjái lea mihtilmas dat ahte materiálaid iešvuođaide vuogáiduvvan leamašan dehálut go materiálaid ávnnasteapmi .
Boarrásamos árbevieru sámi duojis ovddastit čoarve- , dákte- , muorra- ja náhkkeduojit .
Datneárppu ráhkadeami , bárgideami ja tekstiiladuoji sápmelaččat leat oahppan belohahkii eará álbmogiin .
Máŋggaid materiálaid , maidda sámit oahpásmuvve oalle maŋŋit olggobeale gávpegaskavuođaid váikkuhusas , leat goit hárjánan doallat árbevirolažžan , nu oahppásat ovdamearkka dihte láđđi , silki ja silba sámi duojis leat .
Nuppe dáfus ovdamearkka dihte silbadiŋggain sámi kultuvra seailluha ain dakkár boares nuorta- ja gaskaeurohpalaš árbevieruid , mat leat dáin máinnašuvvon álgoguovlluin juo áigá jávkan .
Silba geavahuvvo boahkána hervemis ja soljjuin , muhto maid juhkanlihtiin , suorbmasiin , beallječiŋain ja čeabetčiŋain .
Dákte- ja čoarvedujiid materiálan geavahuvvojit bohcco čoarvedákti , eará dákteoasit ja gusa ja ealgga čoarvvit .
Dávttis ja čoarvvis duddjojuvvojit basttet , njuikumat , lávkačoarvvit , nállogoađit , niibenađat – dán áigge maid ciŋat .
Dasa lassin vuodjuduvvon čoarvehervemat adnojuvvojit máŋggain muorradiŋggain , dego guvssiin , náhpiin , vuodjen- ja mátkesoppiin , boahtaliin ja giissáin .
Sámi ornamentihkka lea valljásamos ja čábbasamos aiddo čoarve- ja dáktedujiin .
Hearvagovadagat graverejuvvojit dábálaččat niibenjuniin ja ivdnejuvvojit leaibebárkogolgosiin dahje gunain .
Sámi hábmen fas lea čábbasamos muoras ráhkaduvvon atnudiŋggain nugo guvssiin , náhpiin , boahtaliin ja čikŋadiŋggain .
Daid duddjojit soahkebáhkiin dahje sieđgga veaddebáhkiin .
Muoras duddjojuvvojit maid sabehat , reagat , fatnasat , gerresat ja giissát .
Bohcco gápmasiin ja gállonáhkiin duddjojuvvojit dálvvi várás liegga goikkehat ja gistát .
Miesenáhkis ráhkaduvvojit ee. gahpirat ja rávesbohcco náhkis beaskkat .
Navildeami , ostema , buhtisin faskuma ja meaidima maŋŋá sáhttá ráhkadit sistti .
Čáppaivnnat sisti gierdá bures anu ja das duddjojuvvojit ovdamearkka dihte lávkkat , sálte- ja káffeseahkat , gápmagat , stohpoloabáhat ja dán áigge ee. mátketelefonskuohput .
Sámi duojáriin leat Davviriikkain iežaset searvvit , mat fuolahit ee. vuovdin- ja čájáhusdoaimmas .
Suoma bealde doaibmi Sámi duodji - searvi ordne čájáhusaid ja bagadeami sihke lágida eakti sámedujiid vuovdimassii .
Searvvis leat buvddat Anára girkosiiddas ja Eanodaga Heahtás .
Sámi duoji dovddaldahkan lea otne davviriikkalaš Sámi Duodji - mearka , mii lea dáhkádus eakti sámeduojis .
Beaska - peski , poroturkki.
Fáhcat - lapaset.
Boagán - vyö.
Liŋkkat :.
Oarjul buođđu.
Geahča oanehisvideo Deanu buođu ceggemis.
Go geassu de Ilmar ja su bárdni Raine ceggeba Detnui árbevirolaš buođu .
Buođu ceggen lea lossa bargu .
xxx.
Bagadallan / govven / čuohppan : Niillas Somby.
Buvttadeapmi : Hommat AS .
/ Niillas A. Somby.
Guhkkodat : 3,40.
xxx.
Geahča oanehisvideo das maid čuvččás sáhttá buohkanassii duddjot.
Hilla ja Jenna áhkku duddjo bivdojuvvon čuvččás máŋggalágan diŋggaid .
Duojárat : Birit-Kirsti Länsman , Hilla ja Jenna Portti.
Bagadallan / govven / čuohppan : Kirsti Länsman.
Buvttadeapmi : Sámi oahpahusguovddáš 2007.
Guhkkodat : 1,52.
Sámi vuohki ?.
Dáiddadáhpáhus govvaráidu.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
Sámedikkis sámegillii laktáseaddji áššiin vástida sámi giellaráđđi.
Sámi giellaráđi lahtuid gaskkas sámediggi vállje ovddasteddjiid maiddái sámi parlamentáralaš ráđi vuollásažžan doaibmi oktasaš giellalávdegoddái.
Dasa lassin sámedikkis lea sámegiela doaimmahat , mii vástida ee. sámi giellaláhkii laktáseaddji jorgalusaid doaimmaheamis eiseválddiide , bargá sámegiela sajádaga buorideami buorrin ja oassálastá terminologiijaprošeavttaide .
Suoma golbma sámegiela.
Sámegielat leat oktiibuot logi , dáin golbma hállojuvvo Suomas sámiid ruovttuguovllus .
Suoma sámiid sáhttá dasto gielalaččat juohkit golmma jovkui : davvisápmelaččaide , anáraččaide ja nuortalaččaide .
Stuorámus giellahámiin lea davvisámegiella , mii geavahuvvo sihke Suoma , Ruoŧa ja Norgga bealde .
Stuorámus oassi sámegiela ja sámegielat oahpahusas , sámegielat diehtojuohkimis , girjjálašvuođas , musihkas ja buot almmustahtton sámegielat materiálain lea davvisámegillii .
Árvvu mielde 75-90% buot sámegiela hálli olbmuin geavaha davvisámegiela .
Stuorámus oassi sis ássá Norgga bealde .
Suomas davvisámegiela hállet eatnigiellan árvvu mielde sullii 2000 olbmo .
Nuortalašgiella lea árbevirolaččat geavahuvvon Guoládaga fiesttarosiin , gos dan eatnigiellan hállan nuortalaččat fárrehuvvojedje Supmii maŋimuš sođiid maŋŋá .
Odne nuortalaččat ásset váldoosiin Anára gieldda viidodagas ja nuortalašgiela hálliid lohkumearri árvvoštallo leat s. 350 .
Fuolastuhtti nuortalašgiela dili dáfus lea dat , ahte nuorat buolva ii leat oahppan nuortalašgiela eatnigiellan .
Giellabeassedoaibma ja nuortalašgiela skuvlaoahpahus leat goittotge muhtin veardde lasihan giela geavaheami suomagiela bálddas .
Anárašgiella lea sámegielain áidna mii hállojuvvo dušše Suomas ja mii lea árbevirolaččat hállon dušše Anára gielddas .
Anárašgiela hállit leat sullii 300 .
Anárašgiela girjegiela sajádat lea nanosmuvvan ja ealáskan maŋimuš jagiid áigge giellabeassedoaimma vehkiin .
Maiddái skuvllas anárašgielain addojuvvon oahpahusa mearri lea jahkásaččat lassánan dovdomassii justa giellabeasse- doaimma ánssus .
Sámegielat ja Sámediggi.
Sámegiella lea sámi eamiálbmoga giella .
Suoma stáhta lea iežas láhkaásahemiin sihke riikkaidgaskasaš soahpmaušain čatnasan sihkkarastit sámi eamiálbmoga giela ja kultuvrra doalaheami ja ovddideami .
Sámiin lea Suoma vuođđolága mielde giela ja kultuvrra guoski iešráđđen sámiid ruovttuguovllus .
Dán iešráđđema ollašuhttá Sámediggi .
Sámegielaid sajádat lea áitatvuloš vaikke sámegielaid dilli lea muhtin osiin maŋimuš jagiin buorránan .
Servodatdoaimmain fuolakeahttá buot sámegielat gullet Unesco riikkaidgaskasaš luohkkájuogu mielde áitatvuloš gielaide .
Suomas hállon anáraš- ja nuortalašgiella lohkkojit erenomáš áitatvuloš giellan .
Geassit 2002 sámegiella šihttui váldot fárrui EU komissio garrasit áitatvuloš gielaid prográmmai .
Vaikke sámegielaid leat muhtin veardde bastán ealáskahttit , dárbbašit dat olu sierranas doarjjadoaimmaid seailun dihtii buolvvas nubbái .
Suomas lea válmmaštallama vuolde sámegielaid guoskevaš gielaealáskahttinprográmma ja Sámediggi lea cealkámušas hoahpuhan ealáskahttinprográmma doaibmabijuid resurssaid ja ollašuhttima .
Sámegillii gullevaš áššiin sámedikkis vástida sámi giellaráđđi .
Sámegiela doaimmahat ovttas sámi giellaráđiin gohcá ja ovddida sámi giellalágas namuhuvvon sámiid gielalaš vuoigatvuođaid ollašuvvama .
Sámiid vuoigatvuođas geavahit iežas giela virgeoapmahaččain ásahuvvui vuosttas háve jagi 1991 ( 516/1991 ) ng. sámi giellalágain .
Sámiid gielalaš vuoigatvuođaid ollašuhttin vuođđuduvai duon lágas lagamustá jorgaleapmái ja tulkomii .
Váldoáššis dan dihtii sámiid gielalaš vuoigatvuođat eai geavadis ollašuvvan lahkage dan viidodagas go láhkaásaheaddji lei lága ásahettiin dárkkuhan .
Sámi giellaláhka ođasmahttui jagi 2003 seamma áigge almmolaš giellalágain ( 423/2003 ) .
Ođđa sámi giellaláhka ( 1086/03 ) bođii fápmui jagi 2004 álggus ja dan dárkkuhussan lea bealistis sihkkarastit vuođđolágas ásahuvvon sámiid vuoigatvuođa doalahit ja ovddidit iežaset giela ja kultuvrra .
Lága ulbmilin lea dáhkidit sámiide vuoigatvuođa vuoiggalaš riektegeavvamii ja buori hálddahussii gielas fuolakeahttá sihke dasa , ahte sámiid gielalaš vuoigatvuođat ollašuhttojit almmá , ahte daidda dárbbaša sierra doarjalit .
Láhka guoská buot Suomas hállon sámegielaid : davvisámegiela , anárašgiela ja nuortalašgiela .
Sámiid ruovttuguovllus leahkki stáhta dahje gielddaid virgedáluin dahje doaibmabáikkiin áššiid divššodetttiin sápmelaččas lea álot lága mielde vuoigatvuohta válljema mielde geavahit suoma- dahje sámegiela .
Virgeoapmahaččaid almmuhusat , gulahusat , dieđáhusat ja oahpistangalbbat galget leat sámiid ruovttuguovllus maiddái sámegillii .
Sámiid ruovttuguovllus virgeoapmahaččain lea geatnegasvuohta ovddidit doaimmain sámegiela geavaheami .
Gieldda virgeoapmahaččat galget geavahit suomagiela lassin vihkkedallama mielde sámegiela beavdegirjjiin ja eará áššebáhpáriin , maidguin lea almmolaš mearkkašupmi .
Lága mielde sámiid ruovttuguovllu stáhta ja gieldda virgeoapmahaččat galget bargoveaga bálkáhettiin fuolahit das , ahte guđege virgebáikkis lea vejolaš bálvalit áššehasaid maiddái sámegielain .
Virgeoapmahaš galgá maiddái skuvlema lágidemiin dahje eará láhkai fuolahit das , ahte dan bargoveagas lea bargguidis eaktudan sámegiela dáidu .
Juohke virgeoapmahaš gohcá iežas doaibmasuorggis lága čuovvuma .
Giellaráđđi addá ovttas sámegiela doaimmahagain válgabajiid mielde čilgehusa sámegielat gielalaš vuoigatvuođaid ollašuvvamis ja ovdáneamis .
Sámediggi ráhkadii lága ollašuvvamis jagi 2007 vuođđočielggadeami Sámi giellalága ollašuvvan jagiid 2004-2007 .
Giellaráđi ja sámegiela doaimmahaga bargun lea sámi giellalága ovddideami ja gohcima lassin buoridit sámegiela sajádaga ja loktet sámegiela stáhtusa servodagas .
Giela kommunikášuvdnaárvu dálá servodagas lea buoriduvvon moaddeloge jagi dassái álggahuvvon giellagáhtten- ja terminologiijabargguin , mainna figgo ee. sajáiduhttit ođđasániid gillii dan iežas ráhkadusa mielde .
Sámegiela giellagáhtten- ja rávvenbargguid lea Suomas dikšon Kotimaisten kielten tutkimuskeskus ( Ruoktoeatnangielaiddutkanguovddáš ) jagi 2011 loahpa rádjai .
Jagi 2012 álggu rájes Ruoktoeatnangielaid dutkanguovddáža organisášuvdna nuppástuvai ja namman bođii Ruoktoeatnan gielaid guovddážiin.
Davviriikkaid oktasaš giellaovttasbargu ođasmahtto Interreg-ruhtadan fidnui 1.1.2013 - 30.6.2014 .
Cokka fal ná.
Geahča oanehisvideo , mo galgá gárvodit sámegáktái .
Ingá , Ánne ja Niillas besset rihpaide ja gárvodit sámegáktái .
Gárvodeapmi ii goit leat nu álki , baicce dárkkes bargu , masa dárbbašuvvo veahkki .
xxx.
Bagadallan / govven : Ima Aikio-Arianaick , čuohppan : Anne Kirste Aikio , Tero Titoff.
Musihkka : Pentti Kusmin , jorgalus : Birit Vuolab.
Buvttadeapmi : Sámi Siida Ohcejohka 2005.
Guhkkodat : 3,11.
Geahča oanehisvideo anárlaš Eero áiggeájiin .
Menešjávrelaš Eero niehkun lea beassat vuodjit mohtorgielkkáin geasseguovdil .
Bagadallan / govven / čuohppan : Eero Mattus.
Buvttadeapmi : Sámi oahpahusguovddáš 2008.
Guhkkodat : 1,30.
SomBy lea joavku Suoma Sámis , mii čuojaha sámegielat rock-musihka .
Musihkka spiehkkasa árbevirolaš sámemusihkas luođis rock-šuoŋaiguin .
Joavku lea vuođđuduvvon máŋga jagi dassái Suoma lulimus sámegilis Vuohččus .
Dálá hámi joavku lea ožžon jagiid mielde .
Álggus joavku lei vuohččulaš nieidajoavku , mii riegádii go gilážis ii lean eará bargu .
Ovtta čavčča Vuohččus doaibmagođii musihkkaleaira , gos joavku vehážiid mielde riegádii .
Álggus joavkkus ledje čieža nieidda , muhto vehážiid muhtumiin čáskkai beroštupmi ja oassi heittii .
Dálá čoahkus leat fárus golbma originála lahttu ; golbma vuohččulaš nieidda , geaid fárrui darvánedje maŋŋelis guokte bártni ránnjágielddas Anáris .
Dán áiggi jovkui gullet Miira Suomi ( lávlun ) , Milla Pulska ( šleađgapiano ) , Unna-Maari Pulska ( trumbbut ) , Oula Guttorm ( gitárra ) ja Juho Kiviniemi ( basso ) .
Dát joavku lea čuojahan ovttas jagi 2007 rájes .
Joavkku namma lei álggus Häkämyrkytys , mii goittotge rievddai SomByn dađistaga go joavkku lahtut molsašuvve .
Nammarievdadeami oktavuhtii gulai maid mearrádus álgit čuojahit musihka aivvefal sámegillii .
Joavku čuojahii álgoáiggiin sámegielat lávlagiid lassin suopmelaš dovddus bihtáid , main sii ledje oasi jorgalan sámegillii .
Giellamearrádusa vuođul namma Häkämyrkytys ii lean šat heivvolaš stuorát ollisvuođa dáfus .
Nuba galggai hutkagoahtit ođđa nama ja namman váldojuvvui SomBy .
SomBy-nama ruohttasat leat nieiddaid ruovttuguovllus ja historjás .
Ovdalaš áiggi nieiddaid ruovttugilis Vuohčus lei stuorra guovlu , man gohčodedje Sompion .
Boares kárttas lea dát viiddes guovlu merkejuvvon Sombio-Byn mas váldojuvvui atnui oanádus SomBy .
Oanádusa geažil loahppageaži B-bustávva čállojuvvo stuorra bustávain , ja maiddái danin vai namma ii seahkanivččii sápmelaš goargguin Sombyin.
Joavku čuojaha rock-musihka viidásepmosit hubmojuvvon sámegillii , davvisámegillii .
Joavku bidjá nuohta ja sániid ieš buot bihtáide .
Komponistan lea eanáš gitárra čuojaheaddji Oula Guttorm , go fas sániin vástida Milla Pulska .
Buot lahtut leat goittotge juoga láhkai oassálažžan ieš komponeren- ja čállinbarggus .
Iežas bihtáid lassin joavku lea čuojahan konsearttain muhtin cover-bihtáid , dego dovddus sámeartistta Mari Boine bihtá Alla hearrá guhkkin Oslos .
Dán bihtás dahkkon veršuvdna gávdno maiddái joavkku albumas Álas eana .
Skearrofitnodagain soahpamuš.
Joavku dagai soahpamuša jagi 2008 skearrofitnodagain Tuupa Records Oy : in .
Joavku lea almmustahttán EP:a ( Čáhppes lasttat 2008 ) , singela ( Ii iđit vel 2009 ) ja dievasguhkkosaš skearru ( Álás eana 2010 ) .
EP almmuheami maŋŋá joavku šaddagođii bivnnuheabbon ja jahki skearru almmuheami maŋŋá joavku vuittii giđđat 2009 sámiid eur ovišuvdnange gohčoduvvon lávlungilvvohallama Sámi Grand Prix : a lávlagiin Ii iđit vel .
Bivnnutvuohta lassánii go joavku beasai viidáseappot joatkkagilvvohallamii seamma čavčča Hollándii , gos dollojuvvui Eurohpá unnitlogugielaid lávlungilvu liet .
Joavku vuittii seamma bihtáin dánge gilvvu .
Mihtolat joatkašuvai go joavku bálkkašuvvui maŋŋelis čakčat Suoma sámedikki kulturbálkkašumiin , man sidjiide juolludii dan áigásaš kulturministtar Stefan Wallin .
Seamma jagi juovlamánus joavkku nieiddaide geigejuvvui vel “ vuoden sodankyläläisteko ” - bálkkašupmi .
Seamma áigge juovlamánus joavku attii olggos vuoitobihtás maiddái singela , mii loktanii Suoma virggálaš singellisttu ovccádin .
Seamma áigge joavku gárvii vuosttamuš dievasguhkkosaš skearru , Álás eana , mii almmustahttui jagi 2010 álggus .
Skearrualmmuhanbeaivi lei earenoamáš ávvubeaivi , danin go ovdal skearru almmuhandilálašvuođa joavku finai vuostáiváldimin Helmi-bálkkašumi , man Pohjolan Osuuspankki lei mieđihan .
Bálkkašumit leat movttiidahttán joavkku ja muitalit dan mearkkašumis sámekultuvrii .
Joavku lea johtán viššalit sámeeatnama lassin maiddái lulimus Suomas ja olgoriikkainge .
Vaikko guldaleaddjit eai álo ipmir sámegielat sániid , leat olbmot liikon musihkkii ja joavkku musihkka lea muhtumin čuojahuvvon maiddái Suoma riikkaviidosaš radiokanálain .
Máŋggaid jagiid bistán turnéaid maŋŋá joavku mearridii doallat 2010 jagi guhkkosaš bottu .
Juste dál ( 2012 ) joavku gárve turnéaid lassin nuppi olles skearru , mii galggašii almmustahttot jagi 2013 álgogeažis .
Sáhtát čuovvut SomBy interneahtas :.
SomBy musihkka :.
Ii iđit vel.
Sáibu.
Cuovkanan speajal.
Ránisvuohta.
Geahča oanehisvideo vuovdaguoikalaš Niillasa birra .
Niillas orru Vuovdaguoikkas Ohcejoga gielddas .
Skuvlii ja gillái lea mátki 30 km ja áigi gollá guollebivddus .
Muhtumin Niillas idjada áhči ja unnavielja luhtte Norgga Kárášjogas .
Váldoolmmoš : Niillas West.
Bagadallan / govven / čuohppan : Jovnna West.
Buvttadeapmi : Sámi oahpahusguovddáš 2008.
Guhkkodat : 0,44.
Mun gal guoran máttaráddján.
Geahča oanehisvideo nuorra badjealbmás , guhte máhccá ruovttuguovlosis .
Tuomas Juuso lea bajásšaddan Lahtis , muhto nuppelotjahkásažžan son fárre ruovttoluotta áhčis ruovttuguvlui Giehtaruohttasii Sápmái .
Tuomas manná boazoskuvlii ja váldá badjelasas áhččirohkis bohccuid .
Son vuolgá čuovvut ádjás , stuorra boazoeaiggáda , luottaid .
xxx.
Bagadallan / čuohppan : Anne Kirste Aikio , govven : Tero Titoff , Anne Kirste Aikio.
Buvttadeapmi : Sámi oahpahusguovddáš 2004.
Guhkkodat : 2,42.
xxx.
Geahča oanehisvideo citysápmelačča Helga birra , gean oabbá boahtá galledit su .
Ohcejoga sápmelaš Helga liiko ássat Helssegis .
Su stuorraoabbá Suvi fas ii ádde mii gávpogis geasuha .
Oappážat golaheaba ovtta beaivvi oaivegávpogis geahppa mielain .
Bagadallan : Suvi West , govven : Ditte Uljas , čuohppan : Anja Ahola.
Buvttadeapmi : Sámediggi 2008.
Guhkkodat : 3,30.
Pilvi álggaha.
Geahča oanehisvideo Pilvi birra , guhte álggaha sámi kultuvrra oahpuid .
Sápmelaš Pilvi hálida oahpásmuvvat buorebut máttuidasas ja vuolgá stuđeret Oulu universitehttii sámi kultuvrra .
Bagadallan : Suvi West , govven : Juha Säkkinen , čuohppan : Anja Ahola.
Buvttadeapmi : Sámediggi 2008.
Guhkkodat : 1,40.
Geahča oanehisvideo nuorra sámenissoniin lávus .
Fiktiivvalaš video nuorra sámenissoniin lávus , gos dola sajis leatge dihtor , mátketelefovdna , suffá ja mikrouvdna .
xxx.
xxx.
Buvttadeapmi : Sámediggi , YLE TV2 , One Minute Jr. .
2006.
Guhkkodat : 1,04.
Skábma Filbmaguovddáš.
Sámemusihkkaguovddáš.
Sámegielat giellalávgun skuvllas.
Sámi mánáidkulturguovddaš.
Suoma Sámi Nuorat Suoma Sámi Nuorat lasiha oktiigullevašvuođa.
Suoma Sámi Nuorat rs álggahuvvui 1991 doarjut aktiivvalaš sámenuoraid doaimma ja ráhkadan dihte sámenuoraide vejolašvuođa váikkuhit nuoraid áššiide .
Suoma Sámi Nuorat lea riikkaviidosaš nuoraidsearvi , mii ordne dáhpáhusaid , deaivvademiid , konsearttaid , kurssaid ja ollu eará .
Dat váldá politihkalaččat beali áššiide , mat gusket sámenuoraide , lea mielde mearrádusaiddahkamis ja viggá váikkuhit eamiálbmogiid ja earenoamážit eamiálbmotnuoraid guoski áššiide .
Searvvi ulbmilin lea váikkuheami lassin nannet sámenuoraid identitehta ja kulturdovdamuša ja ráhkadit fierpmádagaid eará sámenuoraid servviiguin ja eamiálbmotnuoraiguin .
Davviriikkalaš ovttasbargu leage leamašan earenoamáš ollu ; Ruoŧa Sáminuorra-servviin leat stáđásmuvvan gaskavuođat , ja oktasaš njealji riikka nuoraidsearvi lea barggu vuolde .
Suoma Sámi Nuorat - stivrras leat vihtta aitosaš ja vihtta várrelahttu .
Stivrra ságadoallin válljejuvvui cuoŋománus 2012 juo čihččet geardde Tuomas Aslak Juuso , Gáijjot Ánte Issáha Duommá , gii lea 28-jahkásaš badjealmmái Giehtagierragis .
SSN:a doibmii son šattai fárrui 2000-logu álggus go “ guokte Anára olbmá , Paltto ja Länsman , dohppiiga mielde Doaivonjárggas ” , gos Juuso váccii dalle boazodoalloskuvlla .
Tuomas Aslak válljejuvvui 2008 historjjá nuoramus evttohassan Suoma Sámediggái , muhto jagit leat dolvon su fárrui riikkaidgaskasaš politihkkii ja dáid áiggiid son lea ON:a eamiálbmogiid foruma riikkaidgaskasaš eamiálbmotnuoraid juhkosa ságadoallin .
Eará stivralahtut leat Aletta Lakkala , Unna-Maari Pulska ja Sara Wesslin .
Várrelahttun leat Mikkel Näkkäläjärvi , Rosa-Máren Magga , Aslak Holmberg , Leena-Maaret Niittyvuopio ja Ida-Maria Helander .
Govas Tuomas-Aslak Juuso , Sara Wesslin ja Sauli laiti .
Govas Aslak Holmberg ja Unna-Maari Pulska .
Govas gurut bealde duohkin Rosa-Máren Magga , Elli-Marja Hetta , Anni Koivisto ja Anne Halonen .
Ovddas gurut bealde Anna-Katariina Feodoroff , Leena Niittyvuopio , Karen-Anni Hetta , Sari Sarre , Laura Niittyvuopio ja Unna-Maari Pulska .
SSN ollašuhttá prošeavttaid ja sádde ovddasteddjiid riikkaidgaskasaš konfereanssaide.
Suoma Sámi Nuorat lea ordnen iešguđetlágan doaimmaid ja lasi leat plánaid vuolde .
Jagi 2007 SSN lei ordnemin stuorát Gávnnadeapmi-čoahkkaneami .
Dalle máŋggat sámenuorat Suomas , Norggas ja Ruoŧas čoahkkanedje ságastallat sámenuoraid boahttevuođa birra sámepolitihkas ja - servodagas .
Searvi lea oassálastán maiddái máŋggaide earáge riikkaidgaskasaš semináraide , maiddái sámeguovllu olggobealde .
Ovdamearkka dihtii 2012 SSN ordnii ovttas sámedikki nuoraidráđiin ja Suoma olgoministeriijain New York UNPFII ( United Nations Permanent Forum on Indigenous Issues ) oktavuođas siidodáhpáhusa nuoraid váikkuhanvejolašvuođain .
Dán stivrabaji stuorámus fidnu lea leamašan searvvi ođaduvvon neahttasiiddut , main lea ulbmilin rahpasit loahppajagi 2012 .
Neahttasiiddut bálvalit SSN guovddáš ulbmiliid , maidda gullá sámenuoraid olaheapmi riikkaviidosaččat ja searvvi doaimmain dieđiheapmi .
Boahttevuođas SSN pláne earret eará Gávnnadeapmi 2:ža Ruoŧa ja Norgga beale sámenuoraid servviiguin ja áigu álggahit rekryterenkampanja , man dárkkuhussan lea dahkat SSN doaimma čađačuovgin ja geasuheaddjin nuoraid čalmmiin .
Suoma Sámi Nuorat rs stivra doallá iežas blogga , man bokte dieđihuvvo searvvi prošeavttain , dáhpáhusain ja áššiin main SSN lea leamašan fárus .
Liŋkkat :.
Njoammil.
Geahča oanehisvideo njoammila birra .
Boares sápmelaš máinnas njoammilis , guhte ii viššan hukset alcces beasi .
xxx.
xxx.
xxx.
xxx.
xxx.
xxx.
Buvttadeapmi : Sámi oahpahusguovddáš , YLE Sámi Radio , YLE TV2 , 2008.
Guhkkodat : 1,05.
Unna Junná álggii jagis 2007.
UnnaJunná lea YLE Sámi Radio sámegielat mánáid TV-prográmma .
UnnaJunná bargá ovttas maid Ruoŧa televišuvnna sámedoaimmahusain ( SVT-Sápmi ) ja Norgga NRK:a sámegielat mánáid TV:ain ee. materiálalonuheamis .
Jurdda sámegielat mánáid TV-prográmmain bohciidii juo áigá dassá .
Norggas mánáid sámegielat TV-sáddagat álge jagis 1991 .
Ruoŧas sámegielat mánáid TV MeahcceVulle álggahii jagis 1994 .
Maiddái Suomas dahke álgagiid mánáid sámegielat TV-prográmmain juo 90-logus ee. Yleisradio hálddahusráđđái .
Yleisradio vástidii goit dalle , ahte sámegielat mánáid prográmmaide ii lean várri iige sáddenáigi .
Jurdda sámegielat mánáidprográmmain elii goit sápmelaččaid mielas nanusin .
Jagis 2005 NRK .
, SVT ja YLE álggahedje ráđđádallamiid oktasaš mánáidprográmmain .
Yleisradio geassádii oktasašbarggus ovdal go prográmmat šadde duohtan .
Jagi 2006 álggus NRK ja SVT álggaheigga oktasaš sámegielat mánáid TV-sáddagiid Norggas ja Ruoŧas .
Dasa eai sámeváhnemat ja – mánát sáhttán duhtat , baicce ovddidišgohte ášši .
Loahppajagi 2006 sii ordnejedje miellačájáhusa Helssegis , gosa čoahkkanedje máŋga logi máná oktan váhnemiiddisetguin .
Seamma mátkkis deive maiddái Yleisradio hálddahusráđi lahtuid , riikkabeailahtuid ja Yleisradio hoavddaid .
Váhnemiid ja mánáid doaibma buvttii maid bohtosiid .
Deaivvadeami maŋŋá hálddahusráđi lahtut čoahkkanedje ja mearridedje dikšut ášši .
Sámemánát galge beassat geahččat TV-prográmmaid iežaset gillii . Ja nu dáhpáhuvaige .
Vuosttas UnnaJunná oinnii beaivečuovgga čakčamánu 16. beaivve 2007 .
Prográmma dahkkojuvvui jagi 2010 loahpa rádjai ovttas SVT sámedoaimmahusain ( SVT . Sápmi ) .
UnnaJunná sáddejuvvo Suomas sotnabeaivve dmu 7.45 TV-2:s ja nuppádassii FST5-kanálas dmu 10.30 .
Jahkásaččat leat dahkkojuvvon 30 prográmma ; 15 giđđa- ja 15 čakčabajis .
Jagi 2011 álgogeahčen YLE Sámi radio ja SVT Sápmi álggiiga ráhkadit sierra mánáidprográmma .
Dán beaivve YLE Sámi Radio buvttada Unna Junná mánáidprográmma ja dán beaivve Unna Junná dahkkojuvvo jahkásaččat 15 prográmma , mat čájehuvvojit giđđabajis .
UnnaJunná prográmmajođiheaddjin álggaheigga čakčat 2007 Petra Magga ja Sofia Jannok .
Sin lassin Unna Junná leat davvisámegillii jođihan maiddái Simon Issát Marainen , Maret Steinfjell , Per-Josef Idivuoma ja Oula Guttorm .
Dán beaivve Unna Junná jođihit davvisámegillii Irene Länsman , Niillas Holmberg ja Anna Näkkäläjärvi , anárašgillii Heli Huovinen ja nuortalašgillii Anna-Katariina Feodoroff ja Leena Fofonoff .
Unna Junnás maiddái duddjojuvvo árbevirolaččat .
Nuortalašgiela giellabeasis Tiina Sanila-Aikio , Janna Marja Semenoff , Iina Tarkiainen ja Masi Valtonen .
Govva : Yle Sámi radio .
UnnaJunná doaimmahus Anáris :.
Juhani Nousuniemi , vástideaddji buvttadeaddji.
Ritva Torikka , doaimmaheaddji-buvttadeaddji.
Irene Länsman , doaimmaheaddji.
Liŋkkat :.
NRK Sámi radio / mánáid TV.
Maahisweb - Sámemusea Siidda mánáidsiiddut.
Binna Bánna mánáid radio.
Binna Bánna - mánáid radioprográmma gulaimet vuosttas geardde miessemánu 8. beaivve 2002 .
Sáddaga guhkkodat lea 30 minuhta ja Binna Bánna doaimmahuvvo golmma sámegillii .
Das leat davvisáme- , anáraš - ja nuortalašgielat oasit , maid doaimmaheamis mánát leat aktiivvalaččat mielde .
Prográmmas čuojahuvvo ollu sámegielat mánáid musihkka .
YLE Sámi radios leamašan mánáid prográmmat juo ovdal 2000-logu. 1980-logus sáddejuvvui skuvlaradio ja lávvardatiđidiid sáddejuvvon prográmmain ledje maid mánáide doaimmahuvvon oasit .
Ovdal YLE Sámi radio buvttadan Binna Bánna - prográmmaid Norgga riikkaradio NRK buvttadan sámegielat mánáidprográmmat gullojedje maid Suomas .
Binna Bánna - prográmma gulat Yle Sápmi kanálas juohke vuossárgga dmu 14.35 ja nuppádassii gaskavahko dmu 10.00 .
Jos it sáhte guldalit Sámi radio sáddagiid , prográmmat leat gullamis vahku áigge interneahtta-čujuhusas : http://yle.fi/sapmi /.
Govas Binna Bánna doaimmaheaddji Irene Länsman barggustis .
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Govas Petra Biret Magga ja Anna Näkkäläjärvi doallamin mánáid musihkkabargobáji .
Petra Biret Magga bargá sámedikkis mánáidkultuvrrain .
Jearaimet Petras sámemánáid kultuvrra birra :.
1 .
Sámedikkis lea jođus mánáidkulturguovddáš-prošeakta .
Maid áššiiguin dat bargá ?.
Sámi mánáidkulturguovddáš ii leat fysalaš sadji iige viessu , baicce doaibma mii geahččala juksat sámeguovllus nu máŋga máná ja nuora go vejolaš .
Čuozáhatjoavkun leat vuollái 18-jahkásaš mánát ja nuorat ja doaibma guoská lagamustá skuvllaid , beaiveruovttuid ja giellabesiid .
Sámi mánáidkulturguovddáža ulbmilin lea ovddidit sámi mánáidkultuvrra , lasihit mánáid ja nuoraid dovdamuša iežaset kultuvrra ektui iešguđetlágan doaimmaid ja bargobájiid bokte .
2 .
Mii lea Diidalámpá ?.
Diidalámpá dahjege Taikalamppu lea riikkaviidosaš mánáidkulturguovddážiid fierpmádat .
Oahpahusministeria vállje lahtuid ( kulturguovddážiid ) Taikalamppu-badjái ohcamušaid vuođul .
ja sámi mánáidkulturguovddáš lea mielde Lappi mánáidkulturfierpmádaga oktasašohcamušas .
3 .
Leat jođihan maiddái Unna Junná- mánáid TV-prográmmaid .
Makkár bargu dat lea ?.
Unna Junná lea sámegielat mánáidprográmma , man dahkan lea dehálaš mánáid sámegiela doarjuma dáfus .
Unna Junná addá iežas sámi mihtilmasvuođa eará prográmmaid joavkkus .
Barggus ferte oppa áigge muitit čuozáhatjoavkku ja sin jurddašanvuogi ja kulturduogáža .
Bargu doarju mu váldobarggu , dasgo čuozáhatjoavku lea seamma , dušše vuohki juksat sámemánáid lea earálágan .
4 .
Mat leat du bargogielat mánáidkulturguovddáš-fidnus ja Unna Junnás ?.
Sámegielat mánáid sáhttá juksat dušše sámegillii !.
Giella ovdána dušše gullamiin ja geavahemiin .
5 .
Mii lea buoremus ja dehálamos mánáidkulturbarggus ?.
Bargu addá vejolašvuođa oahpásmuvvat sámiide birra sámeguovllu .
Riikkaidgaskasaš oktasašbargu viiddida mánáid ja nuoraid máilmmigova ja oktiigullevašvuođa dovddu .
Gaskkat leat guhkit , muhto buoret johtit ovddosguvlui go leat ovtta sajis .
Buoremus lea dat ahte olbmot movttáskit ja hálidit leat mielde mánáid ja nuoraid kultuvrra doarjumis ja doaimmaid buvttadeamis .
6 .
Mo sámemánáid kultuvra earrána suomamánáid kultuvrras ?.
Sámemánáide bearaš lea oppa sohka .
Sámemánáide oahpahit eanet lundui gullama juo mánnávuođa rájes .
Sámemánná lea čeahppi árvvoštallat ja rabas oahppat ieš , bargat gieđaidisguin .
Sámemáná kultuvrii gullá nannosit sohka , gielalaš ja kultuvrralaš biras .
Dáid áššiin sámemánná hukse sámi identitehtas .
7 .
Mii lea Skáhppu ?.
Skáhppui lea čohkkejuvvon mánáide oaivvilduvvon materiála sámegielat girjjálašvuođas ja musihkas , buot golmma sámegillii .
Skáhppui guovllastemiin sáhttá gávdnat maid suohpana ja rávvagiid mo galgá njoarostit .
Skáhppu gávdno davvi girjerájuin ja dat sáhttá doaibmat jurddafáddán oahppodiimmuin dahje veahkehit váhnemiid gávdnat ovttatmano máŋga miellagiddevaš , mánáide oaivvilduvvon girjji dahje eará movttiidahttinmateriála .
8 .
Makkár iežaset gillii ja kultuvrii guoski fálaldagat leat sámemánáide ?.
Televišuvnnas , radios , girjjiin , aviissain , neahtas ?.
Tv:s lea sámegielat mánáidprográmma Unna Junná , sámiradios sáhttá guldalit Binna Bánna- mánáidprográmma ja mánáid girjjálašvuohta lea lassánan buot sámegielaiguin .
Dat lea positiivvalaš ášši !.
Sámemánáide eai jur leat bláđit almmustuvvan sámegielat Vulle Vuojaža ( Aku Ankka ) maŋŋá .
Vulle Vuojažii galggašii mu mielas fas ” bosádit heakka ” .
Dat movttiidahttá lohkama oahpahallamis .
Nuoraide almmustuvvá sámegielat nuoraidbláđđi Š. Bláđđi lea ođđaáigásaš ja sisttisdoallá nuoraide guoski áigeguovdilis fáttáid .
Neahtas ii mu dieđu miel leat sámemánáide vel olusge fálaldat .
Govas gámasuoidnefiera dahkan ja guovllasteapmi gárvves fiera čađa .
Gámasuoinnis oažžu liegga , goike ja njálggahájat ´suohkuid´ gápmaga sisa .
9 .
Mo dálá sámemánáid eallin , máilbmi ja stohkosat earránit áhkuid ja ádjáid mánnávuođa máilmmis ?.
Áhkuid ja ádjáid máilbmi gáibidii mánás eanet .
Muđuige dat sohkabuolva lea sitkadut ja nannosut šládja .
Borggat ja buollašat eai leat stoahkama hehtten ja bargguidege lea oassálaston dego stoahkama mielde .
Mánáin lei eanet miellagovahus stoahkamiin , dasgo gárvves duhkorasat eai lean eaige mánát máhttán oppa vuorditge omd. ođđa duhkorasaid .
Iežas miellagovahus ja čehppodat hutkat ieš lei mánáinge ollu eanet go dán áigge .
Áhkut ja ádját ledje máná eallimis mielde juohke árgabeaivve ja oppa sohka oassálasttii mánáid bajásgeassimii , ná fuolkkit ja oppa sohka šattai oahpisin ja servošii gullan lei guoddilis fápmu .
Otnábeaivve máilbmi lea mohkkásut ja mekaniserejuvvon .
Dán áigge mánáide ovddešáigge stohkosat oahpahuvvojit , dat eai leat vealttakeahttá oahppásat .
Sámemánát ellet máŋgga kultuvrra lahttun , máŋgasat ásset maid gávpogiin ja doppe sámekultuvrii bajásšaddan ii leat nu iešalddes čielggas .
Dalle Unna Junnáge mearkkašupmi stuorru .
10 .
Makkár dearvvuođaid sáddešit mánáid kulturáššiin mearrideaddji rávesolbmuide ?.
Guldalehket nuoraid , addet sidjiide vejolašvuođa váikkuhit !.
Amma muitibehtet doaibmat nu ahte sámemánáidge gielalaš ja kultuvrralaš vuoigatvuođat ollašuvvet .
Mánáide ja nuoraide jierpmálaš vásáhusaid ja doaimmaid doarjut sin astoáiggebuđaldemiid , de eretfárrenge ii leat nu jáhkehahtti boahttevuođas !.
Liŋkkat :.
Maahisweb - Sámemusea Siidda mánáidsiiddut.
YLE Sámi radio ( geahča Unna Junná ja Binna bánna ).
SVT Sápmi - mánáid TV.
NRK Sámi radio - mánáid TV.
Nuortalaš nuoraid iežaset blogi dás.
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Lean Niillas Holmberg ( 2008 ).
ja ellen 16 vuosttas jagi Ohcejogas , suomanieidda oaivečohkas , dasságo fárrejin Tamperei stuđerema geažil .
Ožžon báikki Tampere olggosbuktin máhtu sierralogahagas ( Tampereen ilmaisutaidon erityislukio ) , gos mu ulbmilin leamašan ovddidit musihka , girjjálašvuođa ja neavttadeami dáidduidan , vai sáhtášin nu bures go vejolaš doallat bajás ja ovddidit iežan kultuvrra .
Fárren eret sámeguovllus mearkkašii dieđusge stuorra nuppástusa eallimasan .
Stuorámus ášši fárremis lei goittot dat , ahte áddegohten buorebut , maid sápmelašvuohta munnje mearkkaša .
Muhtumin ferte vuolgit guhkkelebbui , vai oaidná buorebut .
Dat geat leamašan muhtumin guhká eret ruovttus almmá bearraša ja máhccan dasto ruoktot , sáhttet buohtastahttit iežaset munnje , go mus jerrojuvvo , maid sápmelašvuohta munnje mearkkaša .
Dat lea dovdu , man lea váttis govvidit .
Gieskat válmmaštuvvan diktagirjjistan dat leamašan goit okta mu figgamušain .
Oaivilin lea ahte girji almmustuvašii boahtte jagi bealde .
Mun čálán davvisámegillii , iežan eatnigillii .
Máŋgasiidda mu vuolgin Tamperei , sullii 1100 kilomehtera duohkái ruovttus , leamašan gažaldatmearka .
Muhtumiid mielas lean dego hilgon máttuidan , báhtaran eret .
Ášši lea goit nuppe gežiid .
Sápmelašvuohta , Sápmi ja sámegiella leat beaivválaččat mu mielas .
Lean vuolgán , vai sáhtán boahtit stuorábun ruovttoluotta , vai mu veahki addi giehta livččii stuorát .
Buohkanassii anán duođaid árvvus iežan sápmelašvuođa , inge heahpanatte dan .
Ii galgga leat gáddálas , muhto ii leat boastut atnit árvvus dan , mii lea ja gosa gullá .
Heahpanaddama mii leat mannan jahkečuođi áigge oaidnán áibbas nohkka .
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Riegádan Čeavetjávrri nuortalašservošii 25.4.1984 , dan jagi go dálkkádaga liegganeamis ii lean vel diehtuge .
Mu vuosttas sániid lean háhpohallan nuortalašgillii , muhto go áhččán jámii de oahppan gaskkalduvai ja nuortalašgiela sadjái bođii suomagiella , álggahin nuortalašgiela stuđerema ođđasit vuođđoskuvllas .
Sápmelašvuohta munnje mearkkaša áhččán árbbi , man guottán váimmustan áššái gullevaš árvvolašvuođain .
Lean jagi 2003 stuđeanta , man maŋŋá lean válmmaštuvvan maid áibba albma ámmáhii – koahkkan .
Barggustan hálidan oažžut sámi biebmokultuvrras ođđa biekkaid bosodit , dasgo mus lea garra vuostemiella biđđosii .
Boahttevuođas hálidivččen oahpásmahttit sámiid medium bierggu smáhkkii ja ráhkadussii … Sihke čájehit ahte rušpi ii máli bilit !.
Ihtážis in dieđe , muhto hálidivččen seailluhit kultuvrra maid iežan vejolaš mánáide , vai sii ealášedje eallima rahpasut mielain ; fikkašedje eallimis ovddosguvlui roahkkadabbot go mun ieš .
Nuortalaš kultuvrra hástalussan oainnán kultuvrra imago ođasmahttima sihke beroštumi lasiheami dáid eahpesihkkaris mediaberoštahttivuođa áiggiid !.
Ieš lean ožžon dakkár gova ahte kultuvramet lea oassi historjjágirjjiid , ii ealli kultuvra dás ja dál .
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Lean Milla Elmiina Pulska ( 2008 ).
Lean 19-jahkásaš ja eret Vuohčus , mii lea Suoma máttimus sámegilli .
Dál orun Guovdageainnus , gos váccán sámegielat allaskuvlla , Sámi allaskuvlla , ja áiggošin gárvvásmuvvat sámegielat luohkáoahpaheaddjin .
Giđđat 2008 válmmaštuvven Ohcejoga sámelogahagas .
Eatni bokte lean ožžon beroštumi musihkkii , mii leamaš mu eallimis mielde álo .
Lean lávlon ja juoigan eará vuohččulaš nieiddaiguin , muhto dál in šat iežan njálmmi raba , muhto baicce hálidan čuojahit .
Piáno lean čuojahan dan rájes go ledjen unna nieiddaš ja johten vuođđoskuvlaáigge Soađegilis 100 kilomehtera duohken piánočuojahandiimmuin .
Vuođđoskuvlaáigge vuođđudeimmet gili nieiddaiguin musihkkajoavkku .
Dasto muhtun muttus čuojahišgođiimet sámegielat musihka ja maŋŋá go joavku šattai dálá hápmái , min musihkas bođii sámegielat rockmusihkka .
Min joavkku namma lea SomBy , mii boahtá 1800-logu kárttas , mas lohká Vuohču buohta Sombio-by .
Sompio dahjege Soabbat leamašan stuorra guovlu ja lea doallan sisttis máŋggaid giliid , main oassi bázii Lokka dahkuáldá vuollái .
Giđđat 2008 dagaimet skearroráhkadansoahpamuša TuupaRecords – skearrofitnodatservviin ja seamma giđa miessemánus mis almmustuvai EP-skearru ČáhppesLasttat , mas leat vihtta min iežamet dahkan bihtá .
Mii leat lávlon ja čuojahan ollu Lappi leana guovllus ja moddii leat fitnan maiddái vehá máddelabbos .
Dál mii dahkat ođđa lávlagiid čuovvovaš guhkes jietnaskerrui , nu ahte mus manná musihkadahkamii ollu áigi , muhto dat ii daga maidige , dasgo liikon čállit lávlagiid sániid ja bidjat daidda nuohta .
Dien barggus oažžu suokkardit iežas dovdduid ja jurdagiid ja hutkat juoidá iežasa , man eará olbmot ožžot gullat .
Mu mielas lea duođaid dehálaš , ahte dahkat iežamet lávlagiid sámegillii , dasgo dan láhkai buktit sápmelaččain ođđa beliid ovdan suomaálbmogii , loktet sámi kultuvrra positiivvalaččat oidnosii ja ovddidat dan .
Sápmelašvuohta lea earáge go bohccot , juoigan , káfestallan dollagáttis , ássan goađis elerávnnji haga ja eará stereotypiat .
Sápmelašvuohta sáhttá leat rock , sápmelašvuohta sáhttá leat mii beare , mii nuorat galgat dušše duostat leat sápmelaččat ja dahkat dan maid hálidat .
Mus leat bohccot , nu ahte boazobargguide manná maid ollu áigi .
Gesiid jođán mearkumiin ja leamašan dál maid njealjejuvllagiin čohkkenbarggus mielde moadde geasi .
Čakčat ja dálvit fas leat rátkimat ja biergobarggut .
Birra jagi leat iešalddes máŋggalágan boazobarggut .
Bohccot leat munnje dehálaččat , dasgo dat čatnet mu iežan máddariidda ja maiddái sápmelašvuhtii .
Iige dat leat dušše bargu , muhto maiddái eallinvuohki .
Human sámegiela , ja vaikko dat ii leat mu eatnigiella , dat lea munnje dehálaš giella mu sápmelašvuođa geažil .
Lean stuđeren dan oppa mu skuvlaagi vieris giellan , ja čállen dan stuđeantačállosiinge .
Vuohčus sámegiela sirdin čuovvovaš buolvvaide váidalahtti gal monu bisánii , ja sámegiela hupmet doppe eatnigiellan šat iešalddes dušše boarrásat .
Livččen hálidan oahppat sámegiela eatnigiellan , muhto go dat ii lean vejolaš , de áiggon oahpahallat giela bures ja sirdit dan iežan mánáide eatnigiellan .
Govas SomBy Anáris giđđat 2008 skearru almmustahttima maŋŋá .
Milla goalmmát gurutbealde .
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Lean 19-jahkásaš Iisko-Jouni Hetta nappo Iisko ja orun Vuohčus ( 2008 ).
Suoidnemánus 2008 mannen soahtevehkii Avvilii , ja go gearggan doppe ođđajagimánu álggus boahtte jagi , de joatkkán boazobargguid .
Lean vázzán vuođđoskuvlla ja dan maŋŋá stuđerejin oahpposoahpamušain badjealmmájin Sámi oahpahusguovddážis .
Mu oahpaheaddjin lei áhččán , ja teoriavahkuid vázzen Anára Doaivonjárggas .
Doppe oaččui oahpásmuvvat eará nuorra badjeolbmuide , geat ledje maid sámeguovllus eret .
Mu eatnigiella lea suomagiella , muhto máhtán maid sámegiela .
Stuđerejin dan vuođđoskuvllas ovcci jagi , gaskamearálaččat guovttis njealje diibmui vahkus .
Skuvllas ohppen giela ollu : go gulan sámegiela , de ipmirdan bures ja dárbbu mielde basttán sámegillii hupmatge .
Das lea ávki , go johtá sámeguovllus .
Ainjuo Giehtaruohttasis fulkkiid luhtte finan muhtun veardde boazobargguide oahpásmuvvamin , ja Gáregasnjárggas leamašan reaŋgan boazobargguin .
Sápmelašvuohta ii mu eallima erenomážit ” nuppástuhte ” .
Sámegákti lea dieđusge áidna rivttes bivttas man beare ávvudeapmái , iige danin várra maŋŋáge láttebiktasiid dárbbaš dađi eanet smiehttat .
Buorit meahccebiktasat fas leat dieđusge goikkehat , beaskkat , luhkat ja gálssohat .
Ja buoremus suohkku goikkehii lea albma gámasuoidni – bissot juolggit goikkisin ja liekkasin .
Vuođđoskuvlla maŋŋá eai eará ámmáhat fitnan mielasge .
Mis dáppe Lappi bálgosis leat viehka buorit boahttevuođa oidnosatge .
Mii nuorat leat boahtime boazobargguide fárrui muhtun veardde , ja guohtoneatnamatge leat viehka buori ortnegis .
Bohccuid sáhttá doallat luondduguohtoneatnamiin birra jagi , muhtun veardde daid dikšot maiddái áiddiin ruoktošiljuin .
Dasa lassin okta oahpes bearaš biebmá bohccuid meahcis .
Boraspiret mis leat viehka ollu , eandalit guovžžat , ja dat bohtet dábálaččat Ruošša bealde .
Boazobargguin leamašan mielde juo unnivuođa rájes .
Mis leat albumas govat , main lean jagi boarisin áhči fáro gielkkáin guottehaneatnamis .
Vuosttas miesi lean merken 6-jahkásažžan , dan galggai hárjehallat ollu appelsiinna garaide ja beassebihtáide .
Dál lean fárus measta juohke hommás , eanaš dieđusge bohccuid čohkkenbargguin sihke dálvit rátkimiin , geassit miessemearkumis ja suoidnemánus ládjobargguin ja giesttučatnamis .
Dasa lassin galgá áiddiid divvut ja eará smávvabargguid dahkat , ja giđđadálvve ferte bohccuid fitnat dárkket geahččamin vuvddiin .
Suoidne-borgemánnu lea dábálaččat boazobargguin vehá ráfálut áigi , nu ahte dalle báhcá áigi ovdamearkka dihte guolásteapmái .
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Mun lean Hánno Heaikka Ásllat Ánde , Aslak Antti Paltto ( 2008 ).
ja lean eret Leammis Anára gielddas .
Dál maid ásan Leammis , vánhemiiddán luhtte .
Lean 25 jahkásaš .
Geassit 2007 válmmaštuvven Guovdageainnu sámi allaskuvllas , gos čađahin golmma jagi journalistalinjá bachelor-dutkosa ja lassin sámegiela approbatura .
Válmmaštuvvama maŋŋá lean eanaš bargan YLE sámeradios Anáris sámegielat tv-ođđasiid doaimmaheaddjin .
Dasa lassin leamašan Gironis SVT freelanceođasreporttarin ja maid galdu .
org-neahttasiidduid beaivideaddjin .
Mu maŋimuš stuorát prošeakta nogai giđđat 2008 : dalle organiserejin sámiid oassálastima ArcticWinterGames 2008 dáhpáhussii Yellowknifei , ledjen Sámi joavkku Chef de Mission .
Lean oppa nuorravuođa lihkadan ollu ja čuoigan gilvvu gitta 22-jahkásažžan .
Go oassálasten čuoigama sámemeašttirgilvvuide 12-jahkásažžan , de dat veahkehii mu áddet juo dalle , ahte sámit ásset njealji sierra riikkas .
Dálvit meašttirvuođagilvvut ordnejuvvojit čuoigamis ja njoarosteamis , geassit njoarosteami lassin maid viehkamis .
Mus leat guokte eatnigiela : davvisámegiella ja suomagiella .
Sáhtán hállat sámegiela beaivválaččat ruovttus ja dalle go háleštan skihpáriiguin .
Sápmelašvuohta mearkkaša eallima luonddus , bohccuiguin , guolásteami , gullama iežas jovkui .
Máilmmis jođedettiin sáhtán muitalit ahte lean sápmelaš ja lean movtta go beasan ovddastit njealji sierra riikka olbmuid , ovtta álbmoga , mas gávdnojit hui máŋggalágan iešvuođat .
Lean riegádan badje- ja guolásteaddjibearrašii , nu ahte sápmelašvuohta oidno maid das , mo mii hárjehat boazodoalu ja atnit ávkin bohcco sierra materiálaid sihke makkár biepmu mii borrat .
Mis leat iežamet vuogit leat sápmelaččat , muhto ii leat dušše okta vuohki leat dat .
Virggálaš meroštallamat sápmelašvuođas leat gal gávdnomis Norgga , Ruoŧa ja Suoma sámedikkiid neahttasiidduin , muhto nugo dain oaidná , meroštallojuvvo sápmelašvuohta guđege riikkasge uhcánaš eará láhkai .
Jos juo riegádettiinat du váhnemat muitalit dutnje , ahte leat sápmelaš , stuorru sápmelašvuođa mearkkašupmi dutnje agi mielde ja anát dan árvvus eanet ah ’ eanet .
Muhto jos gulat 20-jahkásažžan ahte leat sápmelaš , itge leat dan goasge ovdal gullan itge diehtán , dutnje lea ollu váddásut oahppat duođaid áddet , maid mearkkaša leat sápmelaš .
Ieš lean oahppan guokte giela ja guokte kultuvrra báldalagaid , virggálaš sámemeroštallama mielde lean beallái suopmelaš ja beallái sápmelaš .
Mus lea Suoma pássa , mii lea buorre valuhtta go johtá máilmmis , dasgo suopmelaččaid atnet árvvus .
Muhto go manan ON:a čoahkkimii New Yorkii ja mus jerrojuvvo gii mun lean , muitalan ahte lean sápmelaš – jos mu eai dovdda juo biktasiin .
Juohke iđit vuosttas giellan hálan sámegiela .
Barggus radios geavahan eanaš áigge sámegiela .
Muđui sápmelašvuohta oidno árggastan das , ahte stuorra oassi áiggis gollá bohccuiguin .
Erenomážit čakčadálvve , go dalle leat ollu rátkimat .
Loahppaáiggi , mii báhcá , golahan ruovttubirrasis sihke Ruoŧas ja Norggas , sámenuoraid dáhpáhusat gal reahkkájit .
Ja álo go dáhpáhuvvá miinu stuorábuid , de páhkken sámegávtti lávkii , dasgo iihan dakkár dábálaš čáhppes láttebiktasa leat goasge gártan skáhppot !.
Boahttevuođas mu sápmelašvuohta oidno seammaláhkai árgabeaivve barggildemiin go dálge : gielas , mu dadjamušain ja ideologias .
Jáhkán ahte boahttevuođas sápmelašvuohta lea sámiide dehálut go logi jagi dás ovdal .
Vássán logi jagi mii leat muđuige eallán stuorra nuppástusa , go sápmelaš ii šat dárbbaš heahpanit iežas , muhto baicce sápmelašvuođain juoba čevllohallo .
Ieš lean oahppan davvisámegiela eatnigiellan , lohkan dan skuvllas eatnigiellan ja čállán dan maiddái stuđeantačállosiin eatnigiellan .
Dalle ledjen áidna , guhte čálii davvisámegiela eatnigiellan .
Dál , vádjit logi jagi maŋŋá , máŋgasat dahket dahje válljejit seammaláhkai .
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Mun lean Anni Koivisto , ohcejohkalaš , farga 17-jahkásaš sámenuorra.
Álggoálggus lean eret Gápmasis , muhto dieid áiggiin in muitte iešalddes maidige , go ledjen nu uhcci vel dalle .
Stuđeren viššalit nuppi jagi Ohcejoga sámelogahagas .
Mu eatnigiella lea sámegiella , suomagiela ohppen go gehččen televišuvnnas Mumeniid .
Geahččalan geargat dahkat buotlágan somás hommáid , dahje lagamustá dakkár áššiid , mat Ohcejogas leat fállun .
Liikon ee. čálašit buotlágan teavsttaid ja gođđit .
Sápmelašvuohta oidno eallimisttán lagamustá nu ahte geavahan sámegiela ságastallamiin ja čiŋadan sámebiktasiidda .
Ii dat muđui várra oidnoge .
Dieđusge dat mearkkaša munnje eanetge go dušše giela ja biktasiid .
Lea munnje áinnas dehálaš maid ieš sápmelašvuohta .
Dat lea dakkár vuoigatvuohta ja geatnegasvuohta .
Orru muhtumin áŧestuhtti , go diehtá ahte olbmot vurdet mu báhcit Ohcejohkii hállat sámegiela , náitalit geainnanu somás sámealbmáin ja riegádahttit sámemánáid .
Dasto jos in dagage nu , lean monu fuones olmmoš .
Inhan mun ieš oppa dieđe , maid eallimis hálidan .
Kánske mun ollašuhtán gili sávaldaga .
Sáhtášinhan mun iežan deike govahallat.
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Tiörv !.
Lean Anna Lumisalmi , 21-jahkásaš nuortalašnieida.
Álggoálggus lean eret Avvilis , muhto maŋimuš golbma jagi lean ássan Mátta-Suomas , vuos jagi Helssegis ja dál badjel guokte jagi Imatras .
Stuđeren dál nuppi jagi turismma ámmátallaskuvllas ja válmmaštuvan moatti jagi geažes restonoman .
Astoáigge láven lávlut ja muhtumin maid dánssun , spealan dolgespáppa ja čálán , liikon maid mátkkoštit – nu olu go badjelmearálaš ruhta fal báhcá .
Viehka stuorra oassi mu astoáiggis doalvu maid tutordoaibma , mas leamašan mielde dán jagi , ja jagimolsašumis mus boahtá viehka sihkkarit min skuvlla turismma ovttadaga ođđa váldotutor .
Mu eatnigiella lea suomagiella , ja máhtánge nuortalašgiela dušše muhtun cealkaga veardde , muhto ádden giela vehá eanet go hálan .
Go logan sámegiela jitnosit báhpáris , de dat lihkostuvvá viehka bures .
Leange dahkan maŋimuš vihtta jagi duollet dálle nuortalašgielat ortodoksalaš rohkosprográmmaid YLE Sámeradioi áhčiinan ( kántor ja Sámedikki lahttu Erkki Lumisalmiin ) .
Daid lean máhttán dahkat , go áhčči lea čállán munnje gárvvisin visot , maid lea galgan lohkat .
Leamašan maid mielde lávlumin goaras golbmii Helssegis ordnejuvvon nuortalašgielat ipmilbálvalusain .
Livččii duođaid somá máhttit giela buorebutge ja mu mielas lea váivi ahte mii eat hállan dan ruovttus , go ledjen uhcci .
Lean muhtun geardde álggahan skuvllas sámegiela diimmuid , muhto giela oahppan ii leat lihkostuvvan vuordagiid mielde .
Ovdamearkka dihte logahagas oahpahus ordnejuvvui gáiddusoahpahussan televišuvnna bokte , ja dan lei váttis čuovvut , go oktavuohta ii doaibman albmaláhkai .
Nuortalašgiela diimmuin leamašan goit dan veardde ávki , ahte iežan jáhku mielde dat lea veahkehan mu oahppat álkibut ruoššagiela , mii min skuvllas lohkkojuvvo bákkolaš giellan ainjuo muhtun gurssa veardde .
Nuortalašgielas ja ruoššagielas go leat muhtun veardde duođaid seammasullasaš sánit , ja muhtun bustávat .
Ruošša bustávaid ohppenge ipmašis dušše moatte diimmus .
Sápmelašvuohta ii oidno dán áigge olusge árgaeallimisttán , muhto anán sakka árvvus iežan máttuid .
Lean fuomášan , ahte álo go olbmuide máinnaša ahte lean sápmelaš , sii leat duođaid positiivvalaččat heahkastuvvan ja beroštuvvan , ja hálidit gullat ášši birra lasi .
Máŋggat leat dadjan , ahte čájehan sápmelažžan , muhtumin juoba ovdal go leat diehtán ahte lean sápmelaš .
Vaikko anánge árvvus iežan sámemáttuid ja dan , gos lean eret , in goit jáhke goasge fárret ruovttoluotta Sápmái , in goit ovdal ealáhatagigi .
Sámis lea suohtas fitnat ain gaskkohagaid , muhto mannu sivas lean álo loaktán olu buorebut stuorát gávpogiin .
Sámis gilit ja gávpogat leat nu uhcit , ahte dat ráddje vejolašvuođa deaivat ođđa olbmuid – ja mun lean álo liikon deaivvadit ođđa olbmuiguin sihke das ahte birra leat ollu maid amas olbmot ja vel dutkkakeahtes vejolašvuođat ja báikkit .
Válmmaštuvvama maŋŋá fárren eret Imatras , kánske Helssegii , kánske muhtun eará gávpogii .
Lea maid álo vejolaš , ahte fárren áibba eará riikii .
Boahttevuohta lea ná nuorra agis vel duođaid rabas .
Geavaš dal mo beare , sápmelašvuohta boahtá álo leat stuorra oassi mu identitehta , ásanba dasto Avvilis dahje Parisas . : ).
( Govas Anna Biehtárgávpogis čakčat 2008 ).
Sámedikki nuoraidráđđi.
Nuoraidčálli fástida.
Binna Bánna mánáid radio.
Unna Junná álggii jagis 2007.
Njoammil.
Rájehis sámenuorat.
Nuorat lagašgovas.
Pilvi álggaha.
Mun gal guoran máttaráddján.
Sámenuoraid dáiddadáhpáhus.
Dáiddadáhpáhus govvaráidu.
Lean Satu Aikio ( 2008 ).
ja riegádan sullii 25 jagi dás ovdal váhkarin anáraš bearrašii , masa iežan lassin gullet áhčči , eadni sihke stuorraoabbá ja - viellja .
Mánnávuođa ja nuorravuođa lean eallán Čeavetjárgeaidnoguoras smávva gilážis Fávllis , gos mu váhnemat ain ássaba .
Eallin lea dolvon mu ássat Avvilii , gos maiddái guktot mu oappážagat ássaba .
Vuođđoskuvlla lean vázzán Gápmasis ( 1-3lk ) ja Anáris ( 4-9lk ) sihke logahaga Avvilis .
Go ožžon vilges gahpira jagis 2003 , eallin doalvvui mu muhtin dihto bargosajiid maŋŋá stuđeret bearašbeaivedivššárin sámi oahpahusguovddážii Avvilii , gos válmmaštuvven máinnašuvvon ámmáhii čakčat 2008 .
Dál barggan Anáris anárašgiela giellabeasis dahjege beaiveruovttus , gos mánáide hállojuvvo dušše beare anárašgiella .
Anárašgiella lea oidnon eallimisttán álo nu giela geažil go áiggeáji ja barggu bokte .
Mánnávuođaruovttustan Fávllis gullen beaivválaččat anárašgiela , man badjealmmái-guolásteaddjiáhččán hálai das bálddas ássan ádjáinan ja áhkuinan , geat leaba juo jápmán , ja maiddái fulkkiidanguin .
Ruovttus gullan ja oahppan giela stuđerejin lasi skuvllas ja stuđeren lea joatkašuvvan gitta dán beaivái , dasgo ođđa anárašgielat sániid hutket oppa áigge lasi .
Okta mu áiggeájiin lea lávlun , masa gullá maiddái dat ahte duollet dálle lávllun anárašgillii iešguđetlágan dilálašvuođain nu okto go ovttas oappáinan .
Anárašgiella lea vehádatgiella , mii lei guhká áittatvuloš danin go giela hállit ledje nu uhcán .
Dál oainnán anárašgiela boahttevuođa čuovgadin jagis 1997 vuođđuduvvon anárašgiela giellabeasi geažil sihke maid danin go giela oahpahit maiddái rávesolbmuide , geat vealttakeahttá eai leat anáraččat .
Anáris sámemusea Siida , gos lean máŋggaid gesiid bargan , juohká oasiltis dieđu anársápmelašvuođas ja gielas .
Jáhkán ja sávan , ahte anárašgiela árvu lea lassánan ja ahte eatnašat maid dihtet dál ahte Suomas hállojuvvojit golbma sierra sámegiela , main okta lea anárašgiella .
Anársápmelašvuohta mearkkaša munnje giela hállama lassin dan , ahte sáhtán geavahit anárašgávtti , man geavahan máŋggain sierra dilálašvuođain ja maiddái dalle go lávllun olbmuide .
Go máŋgasat duskidit , mo gárvodit dilálašvuođaide , mun in leat olus dárbbašan váivvidit iežan dáinna áššiin , dasgo sáhtán geavahit sámegávtti máŋggain sierra dilálašvuođain .
Dál lean ilolaš das go sáhtán iežan oasil ovddidit anárašgiela sajádaga dálá barggu sihke maiddái musihka bokte .
Buresboahtin Sámi kulturguovddáža arkiteaktagilvvu bohtosiid almmustahttindilálašvuhtii , mii dollojuvvo Sámemusea Siidda auditorios , Anáris duorastaga 4.12.2008 dmu 15 .
Dilálašvuođa prográmma.
dmu 15.00 Buresboahtin.
bálkkašupmelávdegotti ságajođiheaddji Aulis Kohvakka.
Gilvobargguid ovdanbuktin.
dmu 15.30 Bohtosiid almmustahttin.
bálkkašupmelávdegotti ságajođiheaddji Aulis Kohvakka ja bálkkašupmelávdegotti lahttu Juha Guttorm.
Vuoiti sáhkavuorru.
Ijahis Idja musihkkafestivála borgemánus 2009.
Álgoálbmogiid musihkkafestivála Ijahis Idja ordnejuvvo boahtte jagi borgemánu 21.-23. beivviin .
Festivála lea ordnejuvvon jagi 2004 rájes ja ovddit jagiin miessemánu loahpas .
Festivála prográmmaplána bissu seammálágánin .
Mielde prográmmas boahtá leahkit sihke sámi ja eará álgoálbmogiid musihkka .
Lassedieđut : www.ijahisidja.fi .
Arkitektuvragilvvu bohtosat.
” ađa ” vuittii Sámi kulturguovddáža arkitektuvragilvvu.
Senaatti-kiinteistöt lágidii guovtte oasat arkitektuvragilvvu Sámi kulturguovddážis , mii huksejuvvo Anára kirkosiidii Juvdujoga gáddái .
Gilvvu vuoitit almmustahttojedje otne 4.12.2008 .
Vuosttas bálkkašumi , 40 000 euro , vuittii evttohus nammamearkkain ” ađa ” , man dahkkit leat arkiteakta SAFA Janne Laukka , arkiteakta studeanta Tuomas Niemelä ja arkiteakta studeanta Milla Parkkali .
Bálkkašupmelávdegotti mielde evttohus lea doaimmaid dáfus čoavddusin beaktil ja ovddidandohkálaš ja evttohus deavdá buoremusat gilvui biddjon hástaleaddji mihttomeriid .
Gilvvus juhkkojedje oktiibuot golbma bálkkašumi , lodnujuvvui okta evttohus ja mieđihuvvojedje guokte gudnemáinnašumi .
” ađa ” vuittii Sámi kulturguovddáža arkitektuvragilvvu.
Senaatti-kiinteistöt lágidii guovtte oasat arkitektuvragilvvu Sámi kulturguovddážis , mii huksejuvvo Anára kirkosiidii Juvdujoga gáddái .
Vuosttas bálkkašumi , 40 000 euro , vuittii evttohus nammamearkkain ” ađa ” , man dahkkit leat arkiteakta SAFA Janne Laukka , arkiteakta studeanta Tuomas Niemelä ja arkiteakta studeanta Milla Parkkali .
Bálkkašupmelávdegotti mielde evttohus lea doaimmaid dáfus čoavddusin beaktil ja ovddidandohkálaš ja evttohus deavdá buoremusat gilvui biddjon hástaleaddji mihttomeriid .
Gilvvus juhkkojedje oktiibuot golbma bálkkašumi , lodnujuvvui okta evttohus ja mieđihuvvojedje guokte gudnemáinnašumi .
Oktavuohta-nettiaviisa rahpá oktavuođaid skuvllaide.
Sámedikki ruoktosiidduide rahppojuvvon nettiaviisa OKTAVUOHTA lea oaivvilduvvon earenoamážit Suoma skuvllaide : rahpat lásaid ja dieđu skahppoma reaidduid dovdan dihtii sámi servodaga diliid buorebut .
Njealji riikka sámi servodat eallá aktiivvalaš nuppástusaid ja ovdáneami áigodaga , mas ođđa huksejuvvo fárttain árbevirolaš eallinvuogi báldii ja dan vuođul .
Dáid áššiin suopmelaš skuvla diehtá goittotge hui unnán .
Skuvlagirjjiin sámi servodaga dálá dilit ja dálá áigi ii gieđahallojuvvo ja sámiide laktáseaddji miellagovat , maid maiddái skuvla bajásdoallá , dávjá bohtet topeliánalaš áiggi govain ja áigodagas , goas sihke suopmelaš ja sápmelaš servosis elle vel ovdamodeardna áiggi .
Sámediggi lea rahpan iežas ruoktosiidduide OKTAVUOHTA – nammasaš nettiaviissa , mii lea vuosttamužžan oaivvilvuvvon Suoma skuvllaid atnui : rahpat lásaid ja dieđu skahppoma reaidduid dovdan dihtii sámi servodaga diliid buorebut .
Sámiid parlameanttat ja sámesearvvit , sámi girjjálašvuohta , musihkka , teáhter , filbma ja máŋggat eará suorggit hábmejit ođđa sámevuođa ja gieđahallet iešguđet vugiiguin nuppástuvvi kultuvrra bávččagahtti ja árkkes áššiid : giela nuppástusaid ja giela áitatvulos saji , olbmuid eretfárrema árbevirolaš guovlluin , árbevirolaš ealáhusaid váttis diliid , váilevuođa sámegielmáhtolaš ámmátolbmuin jna. .
Sámi media gieđahallá iežas servodaga dáhpáhusaid ja nuppástusaid beaivválaččat – ja bajáshukse seammás maid sámiid oktasaš árgabeaivvi riikkarájáid rastá .
Sámit barget aktiivvalaččat riikkarájáid badjel ja oassálastit álbmogiidgaskasaš ovttasbargui ovttas máilmmi eará álgoálbmogiiguin .
Sámiid parlameanttat ja parlamentáralaš ovttasbargu hábmejit ođđa áiggi sámi politihká , mas aktiivvalaččat ráđđádallet stáhtaid ráđđehusaiguin ja eisseváldiiguin .
Sámegiella lea skuvlla giella seammá áigge go dat maid ovddiduvvo diehtaga , almmolaš bálvalusaid , hálddahusa ja láhkaásaheami giellan .
Maid nuorat jurddašit iežaset eallimis ja sápmelašvuođasteaset ?.
Mii lea sámegiela ja sámi kultuvrra sadji skuvllas , medias , girkus , ruovttuin , olbmuid mielain ?.
Mat leat ja maid barget sámedikkit ?.
Man láhkái ja gos sámiid gielalaš ja kultuvrralaš rievttit leat dorvvastuvvon ?.
Maid sisttisdoallá doaba ´sámi musihkka´ ?.
Geat leat sámi musihka dahkkit , sámi govvadáiddarat , girječállit , filbmadahkkit ?.
Manin sámi gávtti geavaheamis lea nu ollu sáhka ?.
Mii lea eakti sámi duodji ?.
Vástádusaid dáid gažaldagaide lea vejolaš ohcat Oktavuohta-nettiaviissas , mii gávdno sámedikki ruoktosiidduin www.sámediggi.fi .
Suoma skuvllaid ja eará berošteddjiid bálvaleaddji ođđa internet-siiddut rahppojuvvojedje juovlamánu álggus .
Nettiaviissa ulbmilin lea addit áigeguovdilis dieđuid sámi servodagas ja sámi álbmogis otnábeaivvi suopmelaš ja davviriikkalaš servodagas ja oahpistit eará gáldosiidduide interneahtas .
Siidduid bokte gávdnojit dieđut maid sámiid sajádagas ja doaimmain máilmmi álgoálbmogiid joavkkus ja álbmogiidgaskasaš oktavuođain nugo ON:s .
Nettiaviisa dievasmahttojuvvo ja ođasmahttojuvvo dađistaga , muhto dan bokte leat juo dál gávdnamis ollu dieđut ja liŋkkat eará sámi organisašuvnnaid siidduide .
Arkitektuvragilvvu evttohusat oaidninláhkai Siiddas Anáris.
Dán jagi juovlamánu álggus olggosaddon Sámi kulturguovddáža arkitektuvragilvvu evttohusat leat ovdan olbmuide oahpásmuvvama várás Siidda Ramppis Anára kirkosiiddas 6.1.2009 rádjai .
Gilvvu guđa buoremus barggus leat čájáhusas ovdan maiddái golmmaoli smávvamállet .
Dán sierračájáhussii lea buohkain friija sisabeassan .
Siida lea rabas maŋŋebárggas sotnabeaivái dmu 10.00 – 17.00 , gitta vuossárggain .
Juovllaid áigge Siida lea gitta juovlaruohta ja juovlabeaivve .
xxx.
Siida lea rabas II Juovlabeaivve ja ođđajageruohta ja ođđajagebeaivve ja maiddái loahppážiid .
xxx.
xxx.
Lassidieđut Siiddas , tel. 0400-898 212 .
Lassidieđut Sámi kulturguovddážis :.
xxx.
xxx.
Sámi kulturguovddáža doaibma : hálddahushoavda Juha Guttorm , tel. 0400-142 518 www.sámediggi.fi.
Govvamateriála ja arkitektuvragilvvu beavdegirji lea oaidninláhkai maiddái Sámedikki ruoktosiidduin www.sámediggi.fi.
Sámedikki telefonguovddáš lea gitta 23.12.2008-5.1.2009.
Sámedikki telefonguovddáš lea gitta 23.12.2008-5.1.2009 .
Oktavuođaváldimat Sámedikki bargiid njuolggonummiriidda , mat gávdnojit čujuhusas www.sámediggi.fi&amp;amp;gt;Oktavuođadieđut&amp;amp;gt;Bargit.
Sanna Guttorm Sámediggi áššemeannudeaddji sadjásažžan.
Sámedikki almmolaš doaimmahagas ohcanláhkai leamašan áššemeannudeaddji ( Kati Eriksen ) sadjásažžan lea váldojuvvon juridihka kandidáhta Sanna Guttorm .
Áššemeannudeaddji bargun lea dikšut hálddahushovdii gullevaš beaivválaš háldda-husbargguid , nugo fuolahit sámedikki stivrra ja dievasčoahkkima válmmaštallamis hálddahushoavdda divššodettiin oasseáigásaččat Sámi kulturguovddáža prošeaktahoavdda bargguid .
Sanna Guttorm álggaha barggustis ođđajagemánu 14. beaivve 2009 .
Su doaibmabáiki lea Sámedikki almmolaš doaimmahagas Anára Rivdolas .
Áššemeannudeaddji sadjásašvuođa ohce Sanna Guttorm lassin njeallje olbmo : Raisa Järvenpää , Heidi Kitti , Hanna Mattila ja Nina West .
Mearrádusa áššemeannudeaddji váldimis barggai Sámedikki hálddahushoavda Juha Guttorm Sámedikki bargoortnega mielde 9.1.2009 .
Lassidieđut Juha Guttorm , hálddahushoavda , t. 010 839 3102.
Sámenuoraid dáiddadáhpáhus ja filbmafestivála Vuohčus 26.3 .
Sámenuoraid dáiddadáhpáhus ja mini-filbmafestivála ordnejuvvo Vuohčus duorastaga njukčamánu 26. beaivve 2009 .
Dáhpáhusa sámi temán dán jagi lea sámegielat oanehisfilbma ja riikkadási temán teáhter .
Dáiddadáhpáhusas válljejuvvo sámenuoraid ovddasteaddji riikkadási Nuorra Kultuvra-dáhpáhussii , mii ordnejuvvo Lappeenranta-gávpogis miessemánus .
Oanehisfilbma lea dáiddadáhpáhusa temán dál vuosttaš gearddi .
Mini-filbmafestiválas čájehuvvojit nuoraid maŋimuš guovtti jagi áigge dahkan sámegielat oanehisfilmmat .
Máŋggain skuvllain lea ordnejuvvon mediaskuvlejupmi , man boađusin nuorat leat beassan ráhkadit filmmaid .
Skuvlejupmi ii leat goittotge ordnejuvvon buot sámeguovllu skuvllain ja dan dássi leamaš iešguđetlágán .
Dán dihtii filmmat čájehuvvojit Vuohču dáhpáhusas mini-festiválan , eaige gilvun .
Riikkadási Nuorra Kultuvra-dáhpáhusa temán lea teáhter ja dáhpáhus ordnejuvvo Lappeenranta-gávpogis 22.-24.5.2009 , lassedieđut www.nuorikulttuuri.fi .
Njuolggádusaid mielde riikkadási dáhpáhussii lea vejolaš sáddet ovtta sámenuoraid ovddasteaddji ( omd. joavkku ) .
Sámenuoraid dáiddadáhpáhus lea jahkásaš , vurrolágáid sámiid ruovttuguovllu gielddain ordnejuvvon dáhpáhus .
Dan váldoordnejeaddjin bargá sámedikki skuvlen- ja oahppamateriáladoaimmahat . Dasa lassin maiddái báikkálaš skuvllain ja sámi servviin lea stuorra rolla ordnemiin .
Sámediggi ordne biilasáhtuid dáhpáhussii ovddit vuogi mielde sierra guovlluin sámeguovllus .
Dáhpáhus lea rabas maiddái ruovttuguovllu olggobealde boahtti oasseváldiide .
Biilasáhtuid goasttideapmi ruovttuguovllu olggobealde lea gitta das man ollu oahpahusministeriija addá dáhpáhusa várás stáhtaveahki .
Dáhpáhusas fállojuvvo maiddái skuvlamális buohkaide oasseváldiide .
Dáiddadáhpáhusa válmmaštallin sámedikkis bargá Anni Näkkäläjärvi ( anni .
nakkalajarvi ( at ) sámediggi .
fi ) .
Dárkilut rávvagat ja dáhpáhusa njuolggadusat doaimmahuvvojit skuvllaide buori áiggis ovdal dáhpáhusa .
Čuovo maid sámedikki ruovttusiidduid www.sámediggi.fi .
Almmuhanáigi Sámenuoraid dáiddadáhpáhussii álgán.
Almmuhanáigi Sámenuoraid dáiddadáhpáhussii , mii ordnejuvvo Vuohčus njukčamánu 26. beaivve , lea álgán .
Dáhpáhusa temán leat teáhter ja oanehisfilbma .
Almmuhanáigi teáhtergilvui nohká 2.3. ja filbmafestiválii 13.3 .
Dárkilut dieđut dáhpáhussii almmuheamis dás :.
Almmuheamit_2009.
Sámedikkis ohcanláhkai leamašan prošeaktabargi mearreáigásaš virgái lea válljejuvvon servodatdiehtagiid studeanta Anne Länsman .
Prošeaktabargi bargun lea válmmaštallat ja plánet sierra nuoraidlávdegotti ásaheami Sámedikki oktavuhtii .
Länsman álggaha barggustis 9.2.2009 ja lea das mearreáigásaččat 31.5.2009 rádjai .
Su doaibmabáiki lea dál álggus Roavvenjárggas .
Lassidieđut hálddahushoavda Juha Guttormis .
Sámedikki kulturdoarjagiid 2009.
Sámedikki kulturlávdegoddi jugii čoahkkimis 13.2. – 14.2.2009 jagi 2009 kulturdoarjagiid .
Aitosaš kulturdoarjjan juhkkui oktiibuot 79 100,00 euro ja sámeservviid doaibmandoarjjan 63 000,00 euro .
Sámegielat almmustahttindoaibma dorjojuvvo 23 000 euroin ja davviriikkalaš sámi kulturovttasbargu oktiibuot 35 000,00 euroin .
Sámedikki kulturlávdegoddi vuostáiválddii ohcamušaid 106 st oktiibuot 789 888,30 euro ovddas .
Doarjagat mieñihuvvojedje čuovvovaččat :.
gč. Kulturdoarjagiid juohkin 2009.
Sámedikki dievasčoahkkin celkkii ALKU-fidnu birra.
Sámedikki dievasčoahkkin lea čoahkkimisttis 10.3.2009 cealkán guovlohálddahusa ođasmahttinfidnu birra ( ALKU-fidnu ) .
Sámedikki dievasčoahkkima mielde guovlohálddahusa ovddidanfidnu ii váldde ollege vuhtii sámiide vuođđolágas ja sámediggelágas dorvvastuvvon iežaset giela ja kultuvrra guoski iešráđđema .
ALKU-fidnus berre dahkat vuđolaš árvvoštallama sámiid iešráđđema dilis ja gaskavuođas ođastussii .
ALKU-fidnus berre dahkat evttohusaid sámiid iešráđđema ovddideamis ja čielgasit sámiid iešráđđema ollái gullevaš bargguid sirdimis sámediggái ráđđehusprográmma ja vuođđolága mielde .
Vuođđolága ja sámediggelága válmmaštallamis ja ásahuvvon lágaid almmolašvuođustusain vulgojuvvui das , ahte sámiid giela ja kultuvrra guoski iešráđđen manná ovddos iige maŋos .
Vuođđolága njuolggadusaid laktin sámiid iešráđđenorgána , Sámedikki , vuođđudeapmái mearkkašedje álggu ja politihkalaš-hálddahuslaš rámaid ráhkadeami sámiid iešráđđema sisdoalu ovddideapmái boahttevuođas .
Guovlohálddahusa ođasmahttin , mii dál lea jođus , rabadettiin máŋggaid stáhta hálddahusbargguid guoski njuolggadusaid ja sirddedettiin bargguid virgeoapmahaččas nubbái addá vejolašvuođa sámiid iešráđđema dorvvasteapmái ja viidásabbot ovddideapmái jagiid 1993-1995 láhkaválmmaštallamis gávnnahuvvon prinsihpaid ja ulbmiliid mielde .
Guovlohálddahusa ođasmahttinfidnus lea goittotge válmmaštallon sámegiela , sámeoahpahusa ja sámegielat sosiála- ja dearvvasvuođabálvalusaid stáhtadoarjagiid guoskevaš hálddahuslaš nuppástusat , mat bohtet ollašuvadettiin dovdomassii jogo hedjonahttit jo áigáiožžojuvvon sámiid iešráđđema dahje eastit sámiid iešráđđema ovddideami .
Sámiid sajádat ja vuoigatvuođat iežaset giela ja kultuvrra guoski iešráđđemii bohtet hedjonit ja sámiid iežaset iešráđđema ovddideapmi bisánit , joba mannat maŋos jos ALKU-fidnu ollašuvvá .
Sámiid iešráđđema hedjonahttet ja dan ovddideami estet golbma ođastussii gullevaš evttohusa :.
- sámegielat ja sámegiela oahpahussii dárkkuhuvvon stáhtadoarjagiid sirdin oahpa-husministeriijas guovlohálddahusvirgebáikái ( iige sámiid iežaset iešráđđema bargun ) ( gielddaid stáhtaruhtaortnega ođasmahttimis ) ,.
- sámi giellalágas dárkkuhuvvon stáhtadoarjagiid mieđiheami sirdin vuoigatvuohtami-nisteriijas guovlohálddahusvirgebáikái ( iige sámiid iežaset iešráđđema bargun ) ja.
- sámegielat sosiála- ja dearvvasvuohtabálvalusaid dorvvasteapmái dárkkuhuvvon stáhtadoar-jaga sirdin eret sámiid iešráđđemis juohkinláhkai njuolgga gielddaide .
Máinnašuvvon hálddahusbarggut gullet čielgasit sámiid iežaset giela ja kultuvrra guoskevaš iešráđđema ollái ja daid galgá jogo sirdit riikkadási virgeoapmahaččas njuolgga sámiid iešráđđenorgánai , Sámediggái , dahje seailluhit ( sosiála- ja dearvvasvuohtabálvalusaid stáhtadoarjja ) Sámedikki bargun .
Sámediggi ii dohkket sámiide vuođđolágas dorvvastuvvon iešráđđema hedjonahttima ja dan ovdáneami bisánahttima .
Sámedikki guovddáš evttohusat :.
1 .
ALKU-fidnu láhkaásaheamis ja fidnu buktin nuppástusain hálddahussii ja stáhtadoarjjaortnegii galgá lágidit sámediggelága § 9:s dárkkuhuvvon ráđđádallamiid , čielggadit fidnuid váikkuhusaid sámegillii ja sámiid vuođđolágalaš kulturiešráđđemii .
2 .
Sámi giellalága 1086/2003 galgá čuovvut ALKU-fidnu válmmaštallamis ja fidnu ollašuvvamis .
3 .
Sámediggái galgá sirdit sámiid ruovttuguovllu eanangoddeprográmma ráhkadeami ja maiddái skuvlema , luondduriggodagaid , birrasa ja johtolaga ráhkkanan- ja plánenbargguid .
4 .
Guovlohálddahusvirgeoapmahaččat galget ráđđádallat ja ráhkadit ovttasbarg-gus sámiid ruovttuguovllu ja sámekultuvrra guoski strategiijaáššebáhpáriid .
5 .
Sámeoahpahusa oahpaheddjiid bálkáheapmái dárkkuhuvvon stáhtadoarjagiid ( L1998/635 ; nuppástus 1998/1186 , 43§ 2 mom ) hálddahus galgá sirdit Sámedikki bargun .
Stáhtadoarjagiid ollái galgá sirdit heailla sámeoahpahusa fuolakeahttá das gos oahpahusa lágideaddji skuvlla lea .
6 .
Sámi giellalága § 31:s dárkkuhuvvon ruhtadanbarggut sirdojit Sámedikki hálddašeapmái .
7 .
Guovlohálddahusvirgebáikkiide ollašuhtto sámegielat bálvalanossodat sámiid ruovttuguvlui .
8 .
Sámediggi evttoha , ahte sámegielat sosiála- ja dearvvasvuohtabálvalusaid ruhtadan- , gohcin- ja stáhtadoarjjabarggut sirdojit Sámediggái Sámedikki evttohusa mielde .
9 .
ALKU-fidnu galgá gieđahallat vuođđoláhkaváljagottis .
10 .
ALKU-fidnus vuhtiiváldo ráđđehusprográmma ulbmil sámiid kulturiešráđđema dorvvasteamis ja ILO 169-soahpamuša ratifieremis ja maiddái davviriikkalaš sámesoahpamuša ratifieremis .
Lassedieđut : ságajođiheaddji Klemetti Näkkäläjärvi.
xxx.
xxx.
Cealkámuš Olmmošvuoigatvuohtapolitihkalaš čielggadeamis.
Olmmošvuoigatvuohtapolitihkalaš čielggadeapmi lea oktii válgabajis addojuvvon čielggadeapmi riikkabeivviide , mas giehtadallo olmmošvuoigatvuođaid dálá dilli Suomas ja meroštallojit guovddášáššit stáhta álbmotlaš ja riikkaidgaskasaš olmmošvuoigatvuohtapolitihkai .
Stáhtaráđđi addá čielggadeami Riikkabeivviide čakčačoahkkináigodagas 2009 .
Sámediggi ovdanbuktá cealkámušas máŋggaid dárkkálmahttimiid olmmošvuoigatvuohtapolitihkalaš čielggadeapmái .
Sámediggi evttoha sámediggelága § 9 mielde ráđđádallamiid olmmošvuoigatvuohtapolitihkalaš čielggadeamis .
Cealkámušas sámediggi giddii erenomáš fuopmášumi sámegielat sosiála- ja dearvvasvuohtabálvalusaide , sámi giellalága ollašuvvamii , sámeoahpahusa oažžunvejolašvuhtii , sámiid eanavuoigatvuođaide ja Suoma riikkaidgaskasaš olmmošvuoigatvuohtapolitihka ulbmiliidda .
Olmmošvuoigatvuohtapolitihkalaš čielggadeamis ulbmilin lea , ahte Suopma ratifiere ILO 169- soahpamuša eamiálbmogiid vuoigatvuođain .
Sámediggi evttoha , ahte olmmošvuoigatvuohtapolitihkalaš čielggadeamis váldojuvvo čielga oaivil dasa , mo ILO 169- soahpamuša ratifieremis ovdánuvvo ja makkár áigetávvaliin , go jo ovddit olmmošvuoigatvuohtapolitihkalaš čielggadeamis jagis 2004 ásahuvvui ulbmilin ratifieret ILO 169- soahpamuš ja ulbmil bázii ollašuvakeahttá .
Sámedikki oainnu mielde sámiid iešmearridanvuoigatvuohta ii ollašuva vuođđolága gáibidan vugiin .
Sámediggi maiddái gáibida , ahte čielggadeamis váldojuvvo ulbmilin sámiid iešmearridanvuoigatvuođa ovddideapmi .
Sámediggi evttoha , ahte Suopma ratifiere UNESCO soahpamuša ávnnahis kulturárbbi gáhttemis jođánit ja gieđahallá ášši olmmošvuoigatvuohtapolitihkalaš čielggadeamis .
Sámediggi giddii fuomášumi , ahte aviisaásahus ( 398/2008 ) ii daga vejolažžan sámegielat aviisadoarjaga , go doarjjaeavttut leat nu čavgadat .
Sámediggi lea duhtameahttun sámi giellalága ollašuvvamii Suomas .
Buot sámegielaid dilli lea fuolastuhtti ja sámit ellet giellamolsumis .
Supmii dárbbašuvvo jođánit sámegielaid ealáskahttinprográmma , mii livččii dálá viidásut ja jotkkolut doaibma sámegielaid seailuma ja ovdáneami sihkkarastima dihte .
Sámiid gielalaš olmmošvuoigatvuođat eai ollašuva doarvái .
Sámediggi lea fuolas sámeguovllu olggobealde ássi sámemánáid olmmošvuoigatvuođaid ollašuvvamis .
Vuođđooahpahusa ja logahatskuvlema guoski doaibman- ja ruhtadanláhkaásaheapmi sihkkarastá sámeoahpahusa lágideami dušše sámiid ruovttuguovllus .
Sullii 70 % sámemánáin ássá sámeguovllu olggobealde .
Sámediggi lea evttohan , ahte sámeoahpahusa sihkkarasti ruhtadannjuolggadus ( Oahpahus- ja kulturdoaimma ruhtadeamis addojuvvon láhka L 635/1998 , nuppástus 1186/1998 , 43 § , 2 mom ) viiddiduvvošii guoskat olles riikka .
Oahpahusministeriija galggašii ásahit jođánit bargojoavkku , man bargun livččii válmmaštallat sámeoahpahusa ovddidanplána , dárkkistit ja divvut sámeoahpahusa guoski doaibman- ja resursanjuolggadusaid ja válmmaštallat sámedikki sajádaga sámeoahpahusa iešráđđenorgánan guoski meannudanvugiid ja njuolggadusaid .
Sámediggi evttoha , ahte sámegielat sosiála- ja dearvvasvuohtabálvalusaid sihkkarastimii dárkkuhuvvon mearreruhta dorvvastuvvo láhkaásahemiin ja doarjjadássi bajiduvvo dovdomassii dalážis .
Sámedikki oainnu mielde dálá mearreruhta ii reahke sihkkarastit sámegielat sosiála- ja dearvvasvuohtabálvalusaid eaige sámiid olmmošvuoigatvuođat ollašuva resurssaid vátnivuođa dihte sosiálaja dearvvasvuohtabálvalusain vuođđolága ja sámi giellalága gáibidan vugiin .
Riikkaidgaskasaš olmmošvuoigatvuohtapolitihkas Sámediggi hálidivčče Suoma deattuhit olmmošvuoigatvuohtapolitihkas erenomážit eamiálbmogiid iešráđđenvuoigatvuođa ja – sajádaga ovddideami .
Suopma galggašii doarjut sámiid váikkuhanvejolašvuođaid maiddái Eurohpa Uniovnnas .
Sámedikki oainnu mielde riikkaidgaskasaš olmmošvuoigatvuohtapolitihkas ja ovddidanovttasbarggus galggašii vuodjut maiddái árktalaš eamiálbmogiidda , go Suopma lea čatnasan Árktalaš Ráđi bargui .
Suoma riikkaidgaskasaš olmmošvuoigatvuohtapolitihka deattuhemiin galgá eamiálbmogiid oasil vuodjut iešráđđenvuoigatvuođa lasiheami lassin maiddái vugiid gávdnamii dálkkádatnuppástusa vuogáiduvvamis ja geahččalit seailluhit eamiálbmotgielaid ja - kultuvrraid .
Sámedikki oainnu mielde Suoma olmmošvuoigatvuohtapolitihkalaš deattuhusat galget dihttot Suoma buot doaimmain , eaige ovdamearkan energiijapolitihkalaš gažaldagat oaččo rasttildit Suoma olmmošvuoigatvuođaid deattuhemiid .
Sámedikki cealkámuš suomagillii gávdno obban sámedikki ruoktosiidduin cealkámušat 2009-oasis .
Lassidieđut :.
ságajođiheaddji Klemetti Näkkäläjärvi.
xxx.
xxx.
xxx.
Bures boahtin Sámenuoraid dáiddadáhpáhussii !.
Dáhpáhus álgá Vuohču skuvllas duorastaga 26.3. dmu 11 .
Dáiddadáhpáhusa temán dán jagi leat teáhter ja oanehisfilbma .
Teáhterbihtáid oaidnit dmu 11.30 rájes .
Mini-filbmafestivála nuoraid ieža ráhkadan filmmain álgá teáhterbihtáid maŋŋá .
Dáhpáhussii leat almmuhuvvon sullii 300 oasseváldi .
Dasa lassin vuordit báikki ala maiddái ollu báikkálaš olbmuid .
Anára badjeskuvlla ´Beaivvi áhkubat´ ovddastit sámenuoraid.
Anára badjeskuvlla teáhterjoavku Beaivvi áhkubat vuolgá ovddastit sámenuoraid riikka dási Nuorra Kultuvra – dáhpáhussii Lappeenranta-gávpogii miessemánus .
Joavku lei hui ivdnái čehpet ráhkaduvvon biktasiiguin . Joavkku nuorat vázzet 8.-9. luohkáid .
Teáhterbihtá namma lea Beaivvi bártni soagŋomátki ja dan lea bagadallan Petra Biret Magga .
Beaivvi áhkubat – joavkku bihttá lea musihkkáteáhter ja das leat mielde Sunna Valkeapää , Anniina Kitti , Gabriela Satokangas , Rauna Saijets , Maria Saijets , Inger-Elle Suoninen , Mari Guttorm ja Sunna Nousuniemi .
Joavku válljejuvvui sámenuoraid ovddasteaddjin riikka dási dáhpáhussii Vuohčus 26.3. ordnejuvvon sámenuoraid dáiddadáhpáhusas .
Dáhpáhusa duopmárin barggaiga neavttár- journalista Irene Länsman ja teáhterbarggu stuđeanta Heli Huovinen .
Čuovvovaš teáhterbihtát maid ožžo bálkkašumi sámenuoraid dáiddadáhpáhusas :.
- Gáregasnjárgga skuvlla sámeluohkáid ( 1-6 ) Áilegas nuorat – joavkku bihttá Bihcabáhcatmeahcis , mas dehálaš temán lei luonddu nuoskkideapmi .
Bihtá lei bagadallan Maarit K. Pieski .
- Gárasavvona skuvlla Buoidagat–joavkku bihttá - Gos boagán , gos liidni ?.
, mas dehálaš gažaldahkan ledje olbmuid gaskasaš oktavuođat , rehálašvuohta ja ándagassii addojupmi .
Bihtá lei bagadallan Anna-Reetta Niemelä .
- Eanodaga badjeskuvlla Gollegielagat – joavkku bihttá Gollegiella – sámegiella ? ! ?.
, mas gieđahallojuvvui sámegiela sadji ja atnu bálvalusain .
Bihtá leigga bagadallan Anne-Mari Kukkonen ja Berit-Ellen Juuso .
Dáiddadáhpáhusas bálkkašuvvojedje maiddái - Čeavetjávrri skuvlla filbmajoavku , mii lei ráhkadan oanehisfilmma nuortalašgielat Idols-gilvvus ja.
- anárašgielat joavku , mas leat oahppit 0-1-luohkáin , oaččui bálkkašumi čeahpes anárašgielat animašuvdnafilmmaid ovddas .
Fargga EU:a ráhkadusfoanddaid birra diehtu maiddái sámegilli.
Lappi lihttu áigu jorgalahttit Eurohpá uniovnna ráhkadusfondii gullevaš prográmmaid dieđihanbláđážiid maiddái davvi- , anáraš- ja nuortalašgillii .
Dál Lappi lihttu lea ohcame jorgaleddjiid ja bivdá jorgalanfálaldagaid .
Eanet dieđut áššis :.
xxx.
Liŋka Hanke-siidui .
Stáhtaráđi giellaláhkamuitalus 2009.
Stáhtaráđi muitalus giellalága ollašuhttimis 2009 lea almmustuvvan ja dan sáhttá lohkat ee.
xxx.
dáppe.
Sámi Diidalámpá álggahii ođđa viđa jagi doaibmabaji.
Sámi mánáidkulturguovddášfidnu álggahii ođđa viđa jagi doaibmabaji ( 2009-2013 ) Lappi mánáidkulturguovddážiid fierpmádaga oassin .
Riikaviidosaš fierpmádaga namma lea Diidalámpá ( Taikalamppu ) .
Sámi mánáidkulturguovddáža lassin Lappi fierpmádahkii gullet Giema , Giemajávrri , Roavvenjárgga ja Durdnosa gávpogat ja Ranua gielda .
Sámi mánáidkulturguovddáža doaimmajođiheaddjin Sámedikkis bargá Petra Biret Magga .
Loga olles dieđáhusa dás :.
Mánáid kulturguovddáš joatká vihtta jagi - Lasten kulttuurikeskus jatkaa viisi vuotta.
Sámedikki ságadoalli doallá ovtta mánotbaji virgefriija.
Sámedikki ságadoalli Klemetti Näkkäläjärvi , Juvvá Lemet , doallá ovtta mánotbaji virgefriija 11.5.-10.6 .
Näkkäläjärvi bargá ovtta mánu dutkin Oulu universiteahtas válmmaštallamin kulturantropologiija suorgái gulli nákkosgirjji .
Virgefriija mieđihii sámedikki stivra čoahkkimistis 30.4 .
Ságadoalli sadjásažžan bargá sámedikki vuosttaš várreságadoalli Irja Seurujärvi-Kari .
Stivra dohkkehii maid sámedikki ruhtadoalu jagis 2008 .
Ruhtadoalu loahpaheamis lei loahpa loahpas , garra seastimiid ja beaktilis doaimmaid dihtii sullii 12.000 euro badjelbáza .
Stivra gávnnahii maid duhtavažžan sámedikki doaimmaid lassáneami , mii boahtá ovdan doaibmamuitalusas .
Cealkámušat , evttohusat ja álgagat dahkkojuvvojedje sullii 30% eanet go ovddit jagiin .
xxx.
Sámedikki almmolaš doaimmahagas ohcanláhkai leamašan kulturčálli virgesadjásažžan lea váldojuvvon musihka magisttar Anna Näkkäläjärvi .
Näkkäläjärvi álggaha barggustis miessemánu 18. beaivve 2009 .
Su doaibmabáiki lea Sámedikki almmolaš doaimmahagas Anára Rivdolis .
Virgesadjásašvuođa áigemeari rádjai ohce Anna Näkkäläjärvi lassin njeallje eará ohcci .
Lassidieđut hálddahushoavda Juha Guttormis .
Sámediggi attii stipeanddaid sámegiela oahppiide.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot čieža stuđentii , geat leat čađahan sámegiela iskosa stuđeantadutkosis ja 19 oahppái , geat besse vuođđooahpahusas .
Sámedikki stipeandda ožžo čuovvovaš nuorat :.
Stuđeanttat :.
Eanodaga logahat : Anne-Maret Labba ( davvisámegiella ) ja Niko Näkkäläjärvi ( davvisámegiella ).
Avvila logahat : Niina Aikio ( anárašgiella ) ja Ninjaana Näkkäläjärvi ( davvisámegiella ).
Ohcejoga sámelogahat : Onni Länsman ( davvisámegiella ) ja Rauna-Maaria Näkkäläjärvi ( davvisámegiella ).
Lyseonpuisto logahat , Roavvenjárga : Aletta Lakkala ( davvisámegiella ).
Vuođđooahpahusa čađahan oahppit :.
Heahtá badjeskuvla : Berit-Anne Juuso ( davvisámegiella , Mira Kärki ( davvisámegiella ) ja Emma Eira ( davvisámegiella ) .
Gilbbesjávrri skuvla : Lars-Aslak Tornensis ( davvisámegiella ) , Sinituuli Kalttopää ( davvisámegiella ).
Anára badjeskuvla : Mari Guttorm ( davvisámegiella ) ja Sunna Nousuniemi ( davvisámegiella ).
Avvila badjeskuvla : Ante Taskinen ( anárašgiella ) ja Anne Olli ( davvisámegiella ).
Čeavetjávrri skuvla : Ville-Riiko Kalevi Fofonoff ( nuortalašgiella ).
Gáregasnjárgga skuvla : Niiles West ( davvisámegiella ).
Ohcejotnjálmmi skuvla : Hildá Länsman ( davvisámegiella ) ja Oula Järvensivu ( davvisámegiella ).
Vuohču skuvla : Anni Aikio ( davvisámegiella ).
Aleksanteri Kenan skuvla : Riinamari Mustonen ( davvisámegiella ).
Sinettä skuvla : Martta Alajärvi ( davvisámegiella ).
Napapiiri badjeskuvla : Juho Lakkala ( davvisámegiella ).
Haukipudas badjeskuvla : Ola Mihkku Länsman ( davvisámegiella ).
Myllytulli skuvla : Sunna Karjalainen ( davvisámegiella ).
Sámediggi sávvá lihku ja buorre geasseluomu buohkaide !.
Sámegiela ja oahpahusa galggašii ovddidit oppalaččat.
Suomas galggašii bidjat johtui oppalaš sámegiela ealáskahttinprográmma ja álggahit sámegiela ja sámegielat oahpahusa oppalaš ovddidanbarggu .
Buot golbma Suomas hubmojuvvon sámegiela leat dutkamušaid ja álbmogiidgaskasaš kártemiid mielde áitojuvvon gielat , mat dárbbašit earenoamáš doarjaga vai sirdásit aktiivvalaš atnogiellan ođđa buolvvaide .
Skuvlla mearkkašupmi dás lea stuoris .
Oahpahusministtarii geigejuvvon muittuhančállagiid sáhttá rahpat dás :.
xxx.
Elisa Suutala jođiha sámi skuvlenáššiid oktasašbargoorgána.
Čuvgehusdoaimma dárkkisteaddji Elisa Suutala Lappi leanaráđđehusas jođiha sámi skuvlenáššiid oktasašbargoorgána dán válgabaji loahpa ( -2011 ) rádjái .
Várreságadoallin válljejuvvui luohkáoahpaheaddji Rauni Äärelä Soađegilis .
Sámedikki ásahan oktasašbargoorgána čoahkkánii dán válgabaji vuosttaš čoahkkimii Anárii miessemánu 27. beaivve .
Ovttasbargoorgánas leat mielde ovddasteaddjit oahpahusministeriijas , oahpahusráđđehusas , Lappi leanaráđđehusas , sámiid ruovttuguovllu gielddain ja sámedikkis .
Oktasašbargoorgána ulbmilin lea ovddidit oahpahusa sámegielas ja sámegillii buoridemiin ovttasbarggu , dieđuid juohkima ja gulahallama daid orgánaid gaskkas , mat barget sámeoahpahusa áššiiguin .
Oahpahusráđđi Leena Nissilä oahpahusráđđehusas buvttii oahpahusráđđehusa dearvvuođaid čoahkkimii ja muitalii ee. cuoŋománus ásahuvvon diibmojuohkobargojoavkku barggus .
Oahpahusministeriija lea addán bargojovkui áiggi geasi 2010 rádjái . Dan maŋŋá galgá álggahuvvot riikka dási oahppaplána vuođustusaid ođasmahttin .
Ovddit oahppaplánaođastus gárvánii jagi 2004 .
Sámi skuvlenáššiid oktasašbargoorgána čoahkkána čuovvovaš gearddi čakčat .
Dalle galget áššelisttus leahkit sámegielat oahppamateriáladilit ja dárbbut , sámegielat oahpaheddjiid skuvlen , oahppaplána vuođustusaid ođasmahttin ja guovlohálddahusa ođasmahttin .
Mearriduvvui maid , ahte ovttašbargui bovdejuvvojit mielde Lappi ja Oulu universiteahtat .
Sámedikki stivra ii leat duhtávaš POLURA evttohussii.
Sámedikki stivra attii 17-siidosaš cealkámuša Eana- ja meahccedoalloministeriija válmmaštallan ráđđehusa evttohusas boazodoallo- ja luondduealáhusaid ruhtadanlágas ( POLURA ) čoahkkimis 28.5.2009 .
Sámediggi lea oalle duhtameahttun dan vuohkái mo POLURA-láhkaásaheapmi lea válmmaštallon .
J. 2007 vuođđoláhkaváljagoddi lea gáibidan , ahte sámedikki ovddastusa láhkaválmmaštallamis galgá sihkkarastit álggu rájes ja stáhtaráđđi galgá álgit oppalašođastussii , mas sámiid kultuvrralaš ja vuoigatvuođalaš sierrasajádat váldojuvvo áššálaččat vuhtii .
Vuođđoláhkaváljagotti rávvagat eai leat ollašuvvan .
Sámediggi oaidnáge , ahte POLURA evttohus lea čielgasit sámeálbmoga ja sámeboazo-doallokultuvrra vealaheaddji mátta boazodoalu ektui .
Sámediggi lea oalle duhtameahttun láhkateks-tii ja dan sisttisdoallan áššefeaillaide ja teavsttas vuhtton jurddašanvuohkái sámeboazodollui .
Sámi dáidda- ja duodječájáhus girkobeivviide.
Čájáhussii oassálastet čuovvovaš bovdejuvvon dáiddarat Ruoŧas , Norggas ja Suomas : Britta Marakatt-Labba , Rannveig Persen , Aune Kuuva , Merja Aletta Ranttila , Pekka Hermanni Kyrö ja Outi Pieski .
Govas detálja Outi Pieski málagovas .
Sámi Duodji ro buktá čájáhussii aktiivvalaš duojáriid , geat ovdanbuktet duddjoma ja čájehit iežaset dujiid .
Čájáhus lea rabas Anára vuolleskuvllas bearjadagas 12.6. gitta sotnabeaivvi 14.6. rádjái .
Loga olles dieđáhusa dás : Sámi dáiddačájáhus Anáris girkobeivviid áigge .
Restauráŋŋa láigohuvvo.
Sámediggi gilvalahttá Sámi kulturguovddážii boahtti restauráŋŋa láigosoahpamuša .
Sámi kulturguovddáža , mii huksejuvvo Anárii , lea mearri álggahit doaimma j. 2012 .
Láigolaččain bargojuvvo doisttážii fámus leahkki láigosoahpamuš ja láigoáigi álgá ođđajagemánu 1. beaivve 2012 .
Fálaldagaid galgá doaimmahit giddejuvvon konfeluhtas mildosiiguin 14.8.2009 dmu 16.00 rádjai Sámedikki doaimmahahkii Angelintie 696 , 99870 Anár. Konfeluhttii galgá merket čujuheami ” Sámi kulturguovddáža restauráŋŋa ” .
Fálaldagat eai vuostái váldojuvvo elektrihkalaččat .
Fálaldatbivddaáššebábir obban.
xxx.
Restauráŋŋa láigohuvvo.
Sámediggi gilvalahttá Sámi kulturguovddážii boahtti restauráŋŋa láigosoahpamuša .
Sámi kultur-guovddáža , mii huksejuvvo Anárii , lea mearri álggahit doaimma j. 2012 .
Láigolaččain bargojuvvo doisttážii fámus leahkki láigosoahpamuš ja láigoáigi álgá ođđajagemánu 1. beaivve 2012 .
Lassidieđut.
Geaidnohálddahussii álgga Njellima geainnu divodeamis.
Avvilis Njellimii johtti geaidnu galggašii fárggamusat divvojuvvot .
Geaidnu lea mohkkái , heajos ortnegis ja stuorámus oasis sáttogeaidnu gokčasa haga .
Sámediggi dahká geaidnohálddahussii álgaga Njellima geainnu vuđolaš divodeamis .
Álgga sáddejuvvo maiddái diehtun Dásseválddi Presidentta kansliijai .
Áššis mearridii sámedikki dievasčoahkkin , mii dollojuvvui Njellimis gaskavahku 24.6 .
Sámenuoraide earenoamáš orgána sámedikki oktavuhtii.
Sámenuoraide plánejuvvo sierra orgána sámedikki vuogádahkii .
Nuoraidorgána plánenbargu leamaš jođus oahpahusministeriija ruhtadan prošeaktan jagi álggu rájes .
Sámediggi lea ásahan ášši válmmaštallama várás earenoamáš bargojoavkku , man ságadoallin bargá sámedikki nuoramus lahttu Gáijjot Ántte Issaha Duomma , Tuomas Áslat Juuso , ja masa ášševálmmaštallin bargá prošeaktabargi Anne Länsman .
Oahpahusministeriija lea mieđihan sámediggái 40.000 euro lasse-doarjaga plánenbarggu joatkimii .
Sámediggi hoahpuha álgoálbmotvuoigatvuođaid ovddideami.
Sámediggi bivdá stáhtaráđis oktasaščoahkkima álgoálbmotvuoigatvuođaid ovddideamis .
Sámediggi lea duhtameahttun sámiide vuođđolágas dorvvastuvvon álgoálbmotvuoigatvuođaid ovdáneapmái Suomas .
Vuoigatvuohtaministeriija lea lahkonan sámedikki reivviin , mii guoská almmolaš čovdosa áigái oažžumii , man dárkkuhussan lea buoridit sápmelaččaid riektesasjádaga iešguđet hálddahussurggiin ja láhkaásaheamis .
Sámedikki stivra lea almmuhan ministeriijai iežas duhtameahttunvuođa das , ahte ILO 169-soahpámuša ratifiseren ii leat máinnašuvvon stáhta vuoruhuvvon ulbmilin .
Stivra lea maid iežas vástádusas ministeriijai imaštallan álgoálbmotvuoigatvuođaid ovddideami ádjáneami ja bivdán stáhtaráđis oktasaščoahkkima sámedikki stivrrain , oaiveministtariin ja dán ášši čoavddaministtariiguin .
Ságadoalli Juvvá Lemet , Klemetti Näkkäläjärvi , muitalii sámedikki 24.6. čoahkkánan dievasčoahkkimii áigeguovdilis áššiin .
Son gávnnahii , ahte Vanhasa nuppi ráđđehusa doaibmaáigodat lea juo mannan beallemutto meaddel , iige ráđđehus leat ovddidan álgoálbmotvuoigatvuođaid nugo ráđđehusprográmmii lea čállojuvvon .
Álgoálbmotáššit ovdánit birashálddahusas.
Birasministeriija lea ásahan geassemánu álggus álgoálbmogiid árbedieđu gieđahalli áššedovdibargojoavkku .
Dan bargun lea suokkardit biodiversiteahttasoahpamuššii gullevaš artihkkala , mii guoská álgoálbmoga árbedieđu heiveheami .
Sámedikki ságadoalli almmuhii duhtávažžan , ahte sámedikkis lea buorre ovddastus bargojoavkkus .
Son ieš bargá bargojoavkku ságadoallin .
Sámedikki ovddasteaddjin bargojoavkkus leaba maid ohcejohkalaš doavttir , sámedikki áirras Heidi Eriksen ja boazoisit J. Antti Magga Eanodagas .
Sámiid ovddasteaddjit SOG stivrii.
Sámediggi evttoha Sámi oahpahusguovddáža stivrii boahttevaš njealji jagi doaibmabadjái čuovvovaš lahtuid ja várrelahtuid ( sárgaid siste ) : Petra Magga ( Pekka Aikio ) , Erkki Lumisalmi ( Tiina Sanila-Aikio ) , Berit-Ellen Juuso ( Maarit Magga ) , Veikko Guttorm ( Sisko Länsman ) , Heli Aikio ( Aslak Paltto ) , Antti Katekeetta ( Kati Eriksen ) .
Sámi oahpahusguovddáža stivrra nammada Lappi leanaráđđehus , mii lea bivdán sámedikki dahkat evttohusaid sámiid ovddasteaddjin stivrras .
Sámediggi evttoha stivrii oktiibuot guhtta lahtu .
Leanaráđđehus nammada stivrii oktiibuot gávcci lahtu .
Sámiid ovddasteddjiid lassin stivrras galgá leahkit unnimustá okta gielddaid ovddasteaddji .
Dasa lassin stivrras lea skuvlla bargiid , oahpaheddjiid ja stuđeanttaid ovddastus .
Sámiid ovddasteaddjit nammaduvvojit sámedikki evttohusaid vuođul ja gielddaid ovddasteaddjit gielddaid evttohusaid vuođul .
Geavaheaddjit.
Sámediggi.
Sámi oahpahusguovddáš.
Anára gielda / Sámegirjerádju.
Lappi guovlluhálddahusdoaimmahat.
Oanehaččat.
Kongreassa- ja dáhpáhusbálvalusat.
Oanehaččat.
2012 Fárren , atnuiváldin , doaibma.
Geavaheaddjit.
Sámediggi.
Sámi oahpahusguovddáš.
Anára gielda / Sámegirjerádju.
Lappi guovlluhálddahusdoaimmahat.
Oanehaččat.
Kongreassa- ja dáhpáhusbálvalusat.
Geavaheaddjit.
Sámekulturguovddáš Sajosii bohte doaibmalanjat Sámediggái , sámekultuvrai gullevaš máŋggabealat doaimmaide ja maiddái sámi oahpahus- ja dutkandoibmii .
Oktasašlanjaid geavaheapmi lea kulturguovddáža buot doaimmaid dehalaš oassi .
Sámekulturguovddáš lea ovdasajis dárkkuhuvvon sámiid iežaset geavaheami várás .
Das šaddá Suoma sámiid iešráđđema ja maiddái ealli ja ovdáneaddji sámekultuvrra symbola , man guovddáš doaibman lea sihke gáhttet árbevirolaš kultuvrra ja maiddái ovddidit ja ođasmahttit sámi servodateallima .
Váldodárkkuhusa lassin kulturguovddáš fállá viiddis , ođđaáigásaš ja alladását oktasašgeavahanlanjaid ( čoahkkin- , auditorio- , máŋggadoaimma- ja loaiddastansajiid ja studiolanjaid ) dihte erenomáš vejolašvuođaid lágidit áidnalunddot birrasis máŋggalágan čoahkkimiid , konfereanssaid ja dáhpáhusaid .
Sámekulturguovddáš lea dasto seamma áigge nu Suoma sámiid parlameantadállu go kultur- , skuvlen- ja máhttinguovddáš ja maiddái dáhpáhusdállu iešguđetlágan čoahkkimiiguin , musihkka- , filbma- ja teáhterloaiddastemiiguin .
Nuppiide laktásan oassedoaimmat dorjot nuppiideaset sisdoaluid ja lanjadagaid beales .
Sámekulturguovddáš Sajosa váldoláigolažžan doaibmá Sámediggi , mii láigoha lanjaid eará geavaheddjiide .
Sámi oahpahusguovddáš lea Sámedikki lassin dálu nubbi váldogeavaheaddji .
Dálu eará geavaheaddjit leat Anára gieldda girjerádjodoaibma , Sámi Duodji rs ( sámeduojáriid searvi ) , SámiSoster rs ( sámiid sosiála- ja dearvvasvuođasuorggi searvi ) , Lappi guovlluhálddahusdoaimmahat , Sámeárkiiva ja restoráŋŋa Galla .
Anára girkosiidii Juvdujoga gáddái huksejuvvon sámekulturguovddáš Sajos lea Suoma sápmelaččaid hálddahusa ja kultuvrra guovddáš .
Sámekulturguovddáža ruhtadeapmái Lappi Lihttu lea juolludan 5 miljovnna euro Eurohpa uniovnna guovlluovddidanfoandda váriid .
Sámedikkis Sámi Parlamentan ?.
Álgagat Sámedikki nama nuppástuhttimis Sámi Parlamentan ja ságadoalli bargonamahusa nuppástuhttimis presidentan sáddejuvvojit dárkkilut válmmaštallamii .
Álgagiid sámedikki nama ja ságadoalli bargonamahusa rievdadeamis dagai sámedikki lahttu Asko Länsman .
´Sámi Parlamenta ´-namahus govvidivččii Länsman mielde buorebut sámedikki bargguid ja sajádaga .
Sámedikki ságadoalli bargonamahusa molsun ´presideantan´ lasihivččii sámedikki árvvus atnima ja govvešii ságadoalli duođalaš saji álbmotválljen orgána ságadoallin .
Sámediggi lágida konfereanssa sámenuoraid birra.
Nuorat !.
Gii din áššiin mearrida ?.
Sámedikki lágidan nuoraidkonfereansa 16.- 17.10.2009 čohkke oktii nuoraid , mearrádusdahkkiid ja sierra surggiid doaibmiid ságastallat sámenuoraid dilis .
Dasa lassin konfereanssas ságastallet sámenuoraid deaivan hástalusain ja vejolašvuođain sámeservodagas ja dálá Suomas .
Konfereanssa áigge gullatge sáhkavuoruid , mat bohciidit jurdagiid .
Konfereanssa temán lea Nuorat !.
Gii din áššiin mearrida ?.
Dárkkuhussan lea duvdit sámenuoraid oassálastit sin iežaset guoski áššiid ovddideapmái .
Konfereansa lágiduvvo guovtti beaivve áigge . Bearjadaga golggotmánu 16. beaivvi konfereansa lea buohkaide rabas ja nuvttá .
Dilálašvuohta lea dárkkuhuvvon sámenuoraide , mearrádusdahkkiide , Sámedikki lahtuide , virgeoapmahaččaide , servviid ovddasteddjiide , dutkiide ja buohkaide daidda , geat leat beroštuvvan áššis .
Dilálašvuođas gullat sáhkavuoruid sierra geahččanguovlluin .
Konfereanssa nubbi beaivi lea dárkkuhuvvon sámenuoraide .
Lávvardaga golggotmánu 17. beaivvi konferensii sáhttet oassálastit 20 vuosttažettiin iežaset almmuhan sámenuora .
Oassálastit galget leat 18-29 - jahkásaččat .
Oassálastiid sávvat boahtit miehtá Suoma ja goasttidit sidjiide idjademiid ja borramuša .
Nuorat oassálastet bearjadaga golggotmánu 16. beaivvi buohkaide rabas dilálašvuhtii ja lávvardaga 17. beaivvi bargobájiide .
Konfereansa lea oassi Sámedikki Nuoraidlávdegoddi-prošeavtta , man ulbmilin lea buoridit sámenuoraid oassálastin- ja váikkuhanvejolašvuođaid .
Váikkuhanvejolašvuođaid lasihemiin dorjojuvvo nuoraid eaktodáhtolaš doaibman ja nannejuvvo nuoraid oassálastin sámiid iešhálddašeami ollašuhttimis .
Prošeavtta ulbmilin lea ásahit Sámedikki vuollai nuoraidlávdegotti ja nuoraidáššiidčálli .
Dáin doaibmabijuin geahččalit láhčit sámenuoraide vejolašvuođa váikkuhit ja oassálastit mearrádusaid dahkamii sihke nannet sin sápmelaš kulturduogáža ja identitehta .
Dasa lassin bargojoavkku doaibmamis lea fárus oahpahusministeriija nammadan áššedovdilahttu .
Prošeavttas lea maiddái prošeaktabargi .
Bargojoavku válmmaštallá Sámediggái evttohusa nuoraidlávdegotti ráhkadusas , válljemis ja doaibmama sisdoalus .
Nuoraidlávdegotti vuođđudeapmi nanne sámenuoraid vejolašvuođaid váikkuhit sin iežaset guoski áššiide ja dan bokte vuoigatvuođaid ovddideapmái , maiguin suodjalit ja ovddidit sin iežaset kulturárbbi .
Nuortalašgiela skuvlagiellaoahppa almmustuvai.
Vuosttaš nuortalašgiela skuvlagiellaoahppa almmuhuvvui Čeavetjávrris lávvardaga 29.8. dollojuvvon ávvudoaluid oktavuođas .
Giellaoahppagirjji leat lágidan Satu ja Jouni Moshnikoff ja Eino Koponen .
Giellaoahpa ulbmilin lea stáđasmahttit giela čálálaš geavaheami ja áddit skuvllaide veahkkeneavvuid girjegiela njuolggadusaid oahppamii .
Dahkkit maid sávvet , ahte girji veahkkehivččii rávesolbmuid sin iežaset eatnigiela girjjálaš máhtus ja livččii veahkkin daidda , geat hálidit oahppat eatnigielaset ruovttoluotta dahje oahppat nuortalašgiela ođđa giellan .
Nuortalašgiella leamašan dušše hubmojuvvon giella jagi 1972 rádjái . Dalle almmustuvai vuosttaš áppes Aabbâs säämas ja nuortalašgiela rávagirji ´Koltansaamen opas´ , mas giela ortografia dahje čállinvuohki ovdanbuktojuvvui .
Čállinvuohki lea ovddiduvvon dálá hápmái Čeavetjávrri skuvllas .
Máŋggat sohkabuolvvat leat dan oahppan , muhto rávesolbmuid lohkan- ja čállinmáhttu dárbbaša ain doarjaga .
Rávesolbmot leatge giellaoahppagirjji oktan čuozáhatjoavkun .
Nuortalašgiela giellaoahppa ovdanbuktá áššiid oanehaš njuolggadusaiguin ja valjis ovdamearkkaiguin .
Girjji lea lágidan golmma olbmo bargojoavku , mas árbevirolaš giellamáhtu lea ovddastan Jouni Moshnikoff , oahpahussuorggi Satu Moshnikoff ja gielladiehtaga Eino Koponen .
Sámegiela davviriikkalaš lávdegoddi , Suoma sámediggi ja Ruovttueatnangielaid dutkanguovddáš leat ruhtadan prošeavtta .
Girjji lea vejolaš diŋgot sámedikki skuvlen- ja oahppamateriáladoaimmahagas ja dat lea fidnemis ee. Sámi duodji - buvddain .
xxx.
Lassedieđut .
Nellima vuovderiidduid soabadeapmi.
Sámedikki stivra merkii čoahkkimisttis 27.8.2009 iluin diehtun Meahcceráđđehusa ja Paadara vieljažiid soahpamuša , mii guoská bohccuid guohtoneatnamiid ráfáidahttima vuovdedoalus 20 jahkái ja buot váidagiid ruovttoluotta geassima buot duopmostuoluin .
Riidu Nellima eatnamiid geavaheamis lea čuohcán Suoma buorrebeaggimii máilmmis ja boktán ságastallama Ovttastuvvon Našuvnnaid sierra orgánain .
Lea dehálaš ahte áššis soabaduvvui ráđđádallamiiguin .
Sámediggi giitá sihke Paadara vieljažiid ja Meahcceráđđehusa válmmašvuođas ráđđádallamiidda ja hálus soabadit riiddu .
Mearrádus čájeha ahte ráđđádallamiiguin sáhttá oktii heivehit sámi boazodoalu ja vuovde-doalu intreassaid seamma guovllus .
Sámediggi sávvá , ahte Eana- ja meahccedoalloministeriija addá dás ovddosguvluige Meahcceráđđehussii návccaid soabadit vuovderiidduid ja Meahcceráđđehusa vuoitomihttomearis sámiid ruovttuguovllus luhppojuvvošii .
Meahcceráđđehusa , Nuortalašráđi ja Sámedikki ráđđádallan oktasaševttohus PEFC – vuovdesertifierenkriteran sámekultuvrra ja sámeealáhusaid dorvvasteami várás boahtá caggat ođđa soahpameahttunvuođaid guovlluid eanageavaheamis .
Lassedieđut :.
Sámedikki ságajođiheaddji Klemetti Näkkäläjärvi.
Čállingilvu sámemánáide ja – nuoraide.
Sámi mánáidkulturguovddáš ja Nuoraidlávdegoddi-prošeakta almmuhit čállingilvvu sámemánáide ja – nuoraide .
Fáddán gilvvus lea Mu Sápmi j. 2030 .
Čálus sáhttá leat jurdda , sávaldat dahje ulbmil das , man dilis sámit ellet ja leat badjel guovttelogi jagi geahčen .
Maid sápmelaččat barget ja makkár máilmmis sámit ellet j. 2030 ?.
Čállingilvui sáhttet oassálastit 10–29- jahkásaš sámenuorat , geat eai leat almmustahttán čáppagirjjálašvuođa girjji dahje iežasgoasttádussan girjji .
Gilvui sáhttá oassálastit eanemustá 4 siiddu teavsttain , muhto gilvoteavsttat sáhttet leat oanehutge .
Čállosiid stiila lea friija ja giellan sáhttet leat sáme- ja suomagielat .
Čállingilvvus leat golbma luohká .
Gilvvohalli luohkká mearrašuvvá agi mielde .
Luohkáid buoremusat bálkkašuvvojit Sámedikki Nuoraidlávdegoddi-prošeavtta lágidan Sámenuoraid konfereanssas golggotmánu 16. beaivve 2009 Suoločielggis .
Konfereanssas buktojuvvojit lassin ovdan čállingilvvu čállosat .
Duopmárin čállingilvvus leat Rauna Paadar-Leivo ja Mikkal Morottaja .
Gilvoluohkát :.
1. 10–13-jahkásaččat.
2. 13–18-jahkásaččat.
3. 18–29-jahkásaččat.
Čállosat eai máhcahuvvo , muhto dat seailluhuvvojit Sámedikki arkiivvas .
Sámi mánáidkulturguovddáža ulbmilin lea doaimmahit prentosa čállingilvvu teavsttain j. 2010 áigge .
Girjji govaid várás čállosiidda sáhttá laktit maiddái fáddái heivvolaš čuovgagovaid dahje tevnnegiid .
Gilvui oassálastit sáhttet deavdit mielčuovvu lobi čállosiid almmustahttima várás .
Vuollái 18- jahkásaččat galget bivdit fuolaheaddji miehtama .
Čállosiid , maidda merkejuvvojit čálli namma , ahki ja oktavuohtadieđut , galgá doaimmahit maŋimustá golggotmánu 2. beaivve 2009 rádjai .
Gilvobarggut sáddejuvvojit čujuhussii :.
Nuoraidlávdegoddi-fidnu / Sámediggi.
99800 ANÁR.
Lassidieđut :.
Mánáidkulturguovddáš Nuoraidlávdegoddi-fidnu.
Doaibmajođiheaddji Petra Biret Magga Prošeaktabargi Anne Länsman.
petra .
magga ( at ) sámediggi .
fi anne .
lansman ( at ) sámediggi .
fi.
Nuoraid konfereanssas leat ovdan áigeguovdilis sáhkavuorut.
Sámedikki lágidan sámenuoraid konfereanssas golggotmánu 16.–17. beaivve leat ovdan áigeguovdilis sáhkavuorut .
Konfereanssa boahtá rahpat kultur- ja valástallanministtar Stefan Wallin .
Lassin nuoraidpolitihkalaš áššebáhpáriid dálá dilis boahtá muitalit oahpahusministeriija nuoraidovttadaga hoavda Olli Saarela .
Sámenuoraid vuoigatvuođain sáhkavuoru doallá mánáidáittardeaddji Maria Kaisa Aula .
Sámedikki dearvvahussániid konfereanssas cealká Sámedikki ságajođiheaddji Klemetti Näkkäläjärvi .
Sáhkavuoruid sámenuoraid váikkuhanvejolašvuođain ja dilis dollet Lars Miguel Utsi Riikkaidgaskasaš Barents čállingottis ja Anne Kirste Aikio Suoma sámenuoraid searvvis .
Pánelságastallan , mii lágiduvvo beaivvi áigge , rahpá vejolašvuođa jurdagiid bokti ságastallamii .
Loahppasáhkavuoru doallá Sámedikki nuoramus lahttu Tuomas Aslak Juuso .
xxx.
Almmuheapmi konferensii nohká bearjadaga golggotmánu 2. beaivve .
xxx.
xxx.
xxx.
xxx.
Prográmma.
Sámemánáid stoahkanbirrasat sámáiduhttojuvvojit.
Sámedikki Sámi mánáidkulturguovddáš lea váldán váimmu áššin sámi mánáid stoahkanbirrasiid sámáiduhttima duhkorasaid ektui .
Ollu duhkorasat bohtet kultuvrra olggobealde ja dainnalágiin oahpistit mánáid duhkoraddama maiddái guhkkelii lagat fáttain .
Diibmá mánáidkulturguovddáš ordnii sámi gielddaid sámi beaiveruovttuide gietkamiid ja dipma stoahkan-sámi elliid .
Dán jági sámegielat beaiveruovttuide skáhppojuvvojit ođđa duhkorasat , mat leat plánejuvvon ja ráhkaduvvon Johkamohkis , Ruoŧas .
“ Miessi ” - duhkorasat leat muoras ráhkaduvvon , main beljiid sáhtta merket ja molsut , vai miessi sáhttá merkejuvvot ain ođđasit .
“ Miesit ” heivejit hui bures bealljemearkkaid sániid hárjehallamii , niibbi gieđahallamii ja daid sáhttá maiddái njoarostit .
Duhkorasaid idea lea vuođđuduvvon sámi bargguide ja kultuvrii .
Árbevirolaš boazoduhkorasat leat fas ožžon ođđa , hutkálas hámi !.
Rákkas lea árbevirolaš suodji čuoikkaid vuostá , muhto maiddái dego liigelatnja .
Rákkas áddá ráfálaš beaiveoađđinbottu beaivedivššu nuoramusaide dahje suohtas stoahkanbáikki .
Sámi mánáidkulturguovddaš doarju máná stoahkankultuvrra ja lasiha dainnalágiin sámegiela lunddolaš geavaheami .
Lássedieđut : doaibmajođiheaddji Petra B. Magga-Vars tel. 040-732 5503.
Govas : Sámi giellabeasi jođiheaddji Katja Magga , Mitro Hetta ja Johanna Kumpula Vuohču sámi giellabeasserieggás .
Govven Inga-Briitta Magga.
” ađa ” vuittii Sámi kulturguovddáža arkitektuvragilvvu.
Senaatti-kiinteistöt lágidii guovtte oasat arkitektuvragilvvu Sámi kulturguovddážis , mii huksejuvvo Anára kirkosiidii Juvdujoga gáddái .
Vuosttas bálkkašumi , 40 000 euro , vuittii evttohus nammamearkkain ” ađa ” , man dahkkit leat arkiteakta SAFA Janne Laukka , arkiteakta studeanta Tuomas Niemelä ja arkiteakta studeanta Milla Parkkali .
Bálkkašupmelávdegotti mielde evttohus lea doaimmaid dáfus čoavddusin beaktil ja ovddidandohkálaš ja evttohus deavdá buoremusat gilvui biddjon hástaleaddji mihttomeriid .
Gilvvus juhkkojedje oktiibuot golbma bálkkašumi , lodnujuvvui okta evttohus ja mieđihuvvojedje guokte gudnemáinnašumi .
Gilvobargu lei erenomáš miellagiddevaš ja hástaleaddji , go dasa laktásedje maŋimuš áiggiid riikkaidgaskasašge arkitektuvraságastallamis ovdan leamašan máŋggat fáttát , nugo báikkálašvuođa ovdanbuktin , mas oidnojit báikki erenomáš luondo- , duovdda- ja dálkkádatdilit , ja maiddái sámi kulturárbevieru iešlági ovdanbuktin , ja lassin ekologalaččat vuogas huksenvuogi oččodeapmi .
Vaikke plánenbargu leige váttis , gilvu buvttii bálkkašupmelávdegotti mielde ovdan earálágan ja miellagiddevaš lahkonanvugiid Sámi kulturguovddáža plánemii .
Erenomáš váttisin šattai Davvi-Sámi lundui ja Anára giligovvii heivvolaš huksenhámi ovddideapmi ja maiddái sámi kulturárbbi hápme- ja miellagovvamáilmmi ovdanbuktin otná beaivve arkitektuvrras .
Ovdalis máinnašuvvon oainnuid lassin bálkkašupmelávdegoddi giddii árvvoštallamis fuopmášumi gilvoevttohusaid doaibmankvalitehtii , ollašuhttinvejolašvuhtii , ekonomalašvuhtii ja maiddái bistevaš ovdáneami prinsihpaid ollašuvvamii .
Gilvvus vuosttas sadjái bajiduvvon ja ollašuhttima vuođđun válljejuvvon evttohus lea dálu doaimmaid dáfus čoavddusin beaktil ja ovddidandohkálaš , ja dat deavdá buoremusat sierragáibádusaid , mat bohtet ovdalis namuhuvvon huksenbáikkis ja doaibmagovas .
Guovtte oasat gilvu geasuhii.
Gilvvu vuosttas oassi gevvui idealundosaš gilvun kulturguovddáža arkitektonalaš ja doaibman- konsepti gávdnama várás , ja dasa guđđojedje 58 evttohusa .
Gilvvu nuppi oassái , mii álggii 1.9.2008 ja nogai 3.10.2008 , bálkkašupmelávdegoddi bovdii vuosttas oasi vuođul guhtta evttohusa .
Nuppi oassái bovdejuvvon gilvvohalliide sáddejuvvojedje evttohusa guoski árvvoštallan ja plána buoridanrávvagat .
Lassin evttohusain mihtiduvvojedje guktuid osiin viidodatdieđut ja rehkenastojedje huksengolut .
Nuppi oasi evttohusa buoridettiin gilvvohalliin lei vejolašvuohta ráđđádallat anonymalaččat gilvvu lágideaddji nammadan goasttádusrehkenastiiguin .
Nuppi oasis evttohusat ledjege illudahtti láhkai lávgagut ja huksengoluid dáfus hálbbibut .
Dieđut kulturguovddášfidnu birra.
Sámit ožžot Anárii iežaset kulturguovddáža , man ulbmilin lea láhčit sámiide buoret eavttuid iešráđálaččat doalahit ja ovddidit kultuvrra , giela ja servodateallima , dikšut ja ovddidit gielalaš ja kultuvrralaš iešráđđema ja maiddái doarjut sámiid dábálaš eallindiliid ovdáneami .
Lassin ulbmilin lea buoridit vejolašvuođaid juohkit ja oažžut dieđuid sámiin eamiálbmogin .
Sámi kulturguovddážii ráhkaduvvojit lanjat sámekultuvrra doaimmaide , Sámedikki hálddahussii ja maiddái sámi oahpahus- ja dutkandoibmii .
Kulturguovddáža guokte váldogeavaheaddji leat Sámediggi ja stáhta oahppolágádus Sámi oahpahusguovddáš .
Lassin guovddážii bohtet lanjat Anára gieldda girjerádjodoibmii , sámeservviide ja Lappi leanaráđđehussii .
Kulturguovddáža bruttoviidodat , ns .
ollesviidodat lea 4 670 njealjehasmehtera .
Vistti válmmaštuvadettiin doppe barget 64 olbmo .
Čoahkkin- , ráđđádallan- , girjerádjo- ja medialanjat bohtet bálvalit dovdomassii stuorát fidniid meari .
Huksenfidnu goasttádusárvu lea sullii 11,5 miljovnna euro .
Lappi leanaráđđehus lea juolludan fidnui 5 milj. euro EU-ruhtadeami .
Kulturguovddáža hukseha Senaatti-kiinteistöt .
Ieš plánen álggahuvvo ođđajagemánus 2009 ja huksenbarggut álget giđđat 2010 .
Plánaid mielde visti váldojuvvo geavahussii jagi 2012 áigge .
Lassidieđut.
Huksenfidnu ja arkitektuvragilvu : jođiheaddji áššedovdi Marjatta Erwe , Senaatti-kiinteistöt ,.
Sámi kulturguovddáža doaibma : hálddahushoavda Juha Guttorm t. +358 400-142 518 http://www.sámediggi.fi /.
Arkitektuvragilvvu evttohusat válljejuvvon nuppi muddui.
Sámikulturguovddáša arkitektuvragilvu čuoččáldahtii beroštumi - 58 evttohusas 6 válljejuvvojedje gilvvu nuppi muddui .
Gilvvu 1. muddu , mii ollašuhttui idealundosaš gilvun kulturguovddáša arkitekruvralaš ja doaibmii evttohusa gávdnama várás , nogai 30.6. 2008 , ja dasa dohte buohkanassii 58 evttohusa .
Evttohusain , maid dahkkit ledje sihke suopmelaččat ja olgoriikkalaččat , ledje bálkkášanlávdegotti mielde lahkonan kulturguovddáša arkitektuvralaš čovdosa illudahtti máŋgga eará láhkai .
Bálkkášanlávdegoddi áigu gohččut 1.9. - 3.10.2008 ordnen gilvvu 2. muddui guhtta evttohasa .
Gilvvohalliide addojit guđege evttohussii joatkkaplánenrávvagat das , mo bargguid galggašii ain ovddidit .
Arkitektuvragilvvu 2. muddu čielgá 3.12.2008 .
Gilvvu evttohusat leat doaimmahuvvon nammamearkkain , nuba dán muttus dahkiid namat , geat leat válljejun joatkit gilvvus eai leat dieđus .
Kulturguovddáša váldoplánen álgá ođđajagimánus 2009 ja huksenbargguide beassat giđđat 2010 .
Plánaid mielde visti váldo geavahussii jagi 2012 áigge.
Sámi kulturguovddáža nammagilvu.
Sámediggi lágida rabas nammagilvvu , man dárkkuhussan lea gávdnat Sámi kulturguovddážii , mii válmmaštuvvá Anára kirkosiidii j. 2012 , dan oaivila ja doaimma govvideaddji nama .
Gilvoáigi lea 8.10.– 9.11.2009 .
SÁMI KULTURGUOVDDÁŽA NAMMAGILVU ;.
fidnu duogáš ja gilvvu njuolggadusat.
Sámi kulturguovddáža ovdanbuktin.
Sámi kulturguovddážii , mii huksejuvvo Anára kirkosiidii Juvdujoga gáddái , bohtet doaibmalanjat Sámediggái , sámekultuvrai gullevaš máŋggabealat doaimmaide ja maiddái sámi oahpahus- ja dutkandoibmii .
Dáid lassin vistti dehalaš doaibmasajit leat oktasašlanjat : loaiddastan- , čoahkkin- ja máŋggadoaibmalanjat ja restauráŋŋa , mat leat sajuštuvvan máŋggadoaimma- ja bálvalusfeaskára birra .
Oktasašlanjaid geavaheapmi lea kulturguovddáža buot doaimmaid dehalaš oassi .
Sámi kulturguovddáža dárkkuhussan lea láhčit sámiide buoret dilálašvuođaid iežas eavttuiguin doalahit ja ovddidit giela , kultuvrra ja ealáhusdoaimma , dikšut ja ovddidit kulturiešráđđema ja maiddái duvdit sámiid almmolaš eallineavttuid ovdáneami .
Lassin guovddáža dárkkuhussan lea buoridit vejolašvuođaid juohkit ja oažžut dieđuid sámiin eamiálbmogin .
Sámi kulturguovddáš lea ovdasajis dárkkuhuvvon sámiid iežaset geavaheami várás .
Das lea oaivil boahtit Suoma sámiid iešráđđema ja maiddái ealli ja ovdáneaddji sámekultuvrra symbolan , man guovddáš doaibman lea sihke gáhttet árbevirolaš kultuvrra ja maiddái ovddidit ja ođasmahttit sámi servodateallima .
Čilgejuvvon váldodárkkuhusa lassin kulturguovddáš fállá viiddis , ođđaáigásaš ja alladássásaš oktasašgeavahanlanjaid ( čoahkkin- , auditorio- , máŋggadoaibma- ja loaiddastansajiid ja studiolanjaid ) dihte erenomáš vejolašvuođaid lágidit áidnalunddot birrasis máŋggalágan čoahkkimiid , konfereanssaid ja dáhpáhusaid .
Sámi kulturguovddáš lea dasto seamma áigge nu Suoma sámiid parlameantadállu go kultur- , skuvlen- ja máhttinguovddáš ja maiddái dáhpáhusdállu iešguđetlágan čoahkkimiiguin , musihkka- , filbma- ja teáhterloaiddastemiiguin .
Nuppiide laktásan oassedoaimmat dorjot nuppiideaset sisdoaluid ja lanjadagaid beales .
Sámi kulturguovddáža hukseha ja oamasta Senaatti-giddodagat ja dan bruttoviidodat lea sullii 4 800 m² .
Huksenfidnu goasttádusárvu lea sullii 12 miljovnna euro , mas EU-ruhtadeami oassi lea 5 miljovnna euro .
Sámi kulturguovddáža huksen álgá giđđat 2010 ja dat galggašii gárvánit jagi 2012 álggu rádjai .
Sámi kulturguovddáža váldoláigolažžan doaibmá Sámediggi , mii láigoha lanjaid eará geavaheddjiide .
Sámi oahpahusguovddáš lea Sámedikki lassin dálu nubbi váldogeavaheaddji .
Dálu eará geavaheaddjit leat Anára gieldda girjerádjodoaibma , Sámi Duodji rs ( sámeduojáriid searvi ) , SámiSoster rs ( sámiid sosiála- ja dearvvasvuođasuorggi searvi ) , Lappi leanaráđđehus ja Sámeárkiiva ja restauráŋŋa , mat vuođđuduvvojit .
Nammagilvvu njuolggadusat :.
1 .
Gilvvu dárkkuhussan lea gávdnat Sámi kulturguovddážii , mii huksejuvvo Anára kirkosiidii , dan dárkkuhusa ja doaimma govvideaddji nama .
2 .
Gilvvu lágideaddjin doaibmá Sámediggi .
3 .
Gilvu lea rabas buohkaide .
4 .
Gilvoáigi lea 8.10. – 9.11.2009 .
Gilvoevttohusat galget joavdat 9.11.2009 dmu 16.00 rádjai njuolggadusaid 5. čuoggás namuhuvvon čujuhussii .
Mearreáigge maŋŋá boahtán evttohusat eai váldojuvvo vuhtii .
5 .
Gilvui oassálasto nu ahte poastta fáro sáddejuvvojit nammaevttohus ja oassálasti oktavuohtadieđut čujuhussii Saamelaiskäräjät , Angelintie 696 , 99870 Inari .
Konfeluhttii merkejuvvo dovddaldat ” Nammagilvu ” .
Bealehisvuođa sihkkarastima dihte oassálasti oktavuohtadieđut , nappo namma , čujuhus , telefonnummir ja šleađgapoastačujuhus laktojit evttohussii sierra , giddejuvvon konfeluhtas , mii rahppojuvvo árvvoštallama nogadettiin ja gilvvu loahppabohtosa čielggadettiin .
Eará láhkai doaimmahuvvon evttohusat hilgojuvvojit .
6 .
Persovdnadieđut gieđahallojit dušše nammagilvvu oktavuođas , eaige dat luohpaduvvo viidásabbot .
Buot dieđut duššaduvvojit gilvvu nogadettiin .
7 .
Gilvui sáhttá oassálastit eanet go ovttain evttohusain ja daid sáhttá sáddet seamma konfeluhtas .
8 .
Nammaevttohus galgá leat sámegielat , millosepmosit davvisáme- , anáraš- dahje nuortalašgielat .
Evttohusa sáhttá vuođustallat maiddái suomagillii .
9 .
Nammii biddjon gáibádusat.
a. Nammagilvvuin ohcco Sámi kulturguovddážii oanehis , deaivilis , milliibáhcci ja čalmmus sámegielat namma , mii govvida kulturguovddáža.
- kultuvrralaš duogáža ja mearkkašumi ,.
- sámi iešlági ,.
- viiddis ja máŋggabealat doaimma ja dan.
- arkitektuvrralaš hápmegiela .
b. .
Evttohusain galgá váldit vuhtii nama čállinhámi ja dadjama .
Nama galgá sáhttit álkket sierra gielain dadjat ja njuovžilit sojahit .
Sávvo , ahte dat heive maiddái riikkaidgaskasaš ja elektrihkalaš geavaheapmái .
c. Nammaevttohusaid galgá vuođustallat .
10 .
Bálkkašupmelávdegoddi.
a. Gilvvu čoavdá 10-lahttosaš bálkkašupmelávdegoddi , masa gullet okta ovddasteaddji kulturguovddáža juohke geavaheaddjiorganisašuvnnas ( oktiibuot 8 ovddasteaddji ) ja maiddái ovddasteaddji Senaatti-giddodagain ja kulturguovddáža arkitektuvragilvvu vuoitán plánejeaddjijoavkkus .
b. .
Bálkkašupmelávdegoddi vállje gaskavuođas ságajođiheaddji ja várreságajođiheaddji ja maiddái váldá alcces čálli .
c. Lávdegoddi sáhttá válljet gaskavuođastis bargováljagotti .
Lávdegoddi ja dan vejolaš bargováljagoddi sáhttet dárbbu mielde geavahit barggus áššedovdiid .
11 .
Gilvoevttohusat árvvoštallojit namaheapmen .
Vuoitin válljejuvvo buoremusat nammii ásahuvvon gáibádusaid deavdi evttohus .
Gilvvu lágideaddjis lea goittotge nu hálidettiin vuoigatvuohta leat válljekeahttá vuoitin mange evttohusa .
12 .
Bálkkašumit.
a. Vuoitievttohusa bargi bálkkašuvvo 1 000 euroin .
Nubbin boahtán evttohus lodnojuvvo 200 euroin ja goalmmádin boahtán 100 euroin .
b. .
Jos máŋga oassálasti leat evttohan seamma nama , bálkkašupmi juhkko sin gaskkas .
13 .
Gilvvu lágideaddji oažžu buot vuoigatvuođaid golmma buoremussan válljejuvvon evttohussii .
Lágideaddjis lea maiddái vuoigatvuohta nuppástuhttit dahje leat geavatkeahttá nama .
14 .
Gilvvu guoski vejolaš jearaldagaid galgá doaimmahit šleađgapoasttain Sámi kulturguovddášfidnu prošeaktahoavda Juha Guttormii čujuhussii Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
15.10.2009 dmu 16.00 rádjai .
Vástádusat gažaldagaide sáddejuvvojit jearri almmuhan šleađgapoastačujuhussii 21.10.2009 rádjai .
Mildosat : Sámi kulturguovddáža arkitektuvragilvvu prográmma ja gilvvu árvvoštallanbeavdegirji ja maiddái maŋimuš hámusgovat ja – tevnnegat arkitektuvragilvvu vuoitán ađa – nammasaš evttohusas .
Sámi kulturguovddáža nammagilvu.
Sámediggi lágida rabas nammagilvvu , man dárkkuhussan lea gávdnat Sámi kulturguovddážii , mii válmmaštuvvá Anára kirkosiidii j. 2012 , dan oaivila ja doaimma govvideaddji nama .
Gilvoáigi lea 8.10.– 9.11.2009 .
Vuoitievttohusa bargi bálkkašuvvo 1 000 euroin .
Nubbin boahtán evttohus lodnojuvvo 200 euroin ja goalmmádin boahtán 100 euroin .
SÁMI KULTURGUOVDDÁŽA NAMMAGILVU ;.
fidnu duogáš ja gilvvu njuolggadusat.
Sámenuoraid dáiddadáhpáhus 2010 Roavvenjárggas.
Sámenuoraid dáiddadáhpáhus 2010 ordnejuvvo Roavvenjárggas njukčamánus guovtti beaivvi dáhpáhussan .
Sámedikki skuvlen- ja oahppamateriáladoaimmahat lea bargagoahtimen dáiddadáhpáhusa ordnemiin ovttasbarggus Roavvenjárgga gávpogiin .
Boahtimen lea ivdnás sámenuoraid kultur- ja dáiddafeasta !.
Birasdieđu girjjit almmustuvve anárašgillii.
Vuođđooahpahusa goalmmát luohkkái oaivvilduvvon birasdieđu oahppi girji ja bargogirji leat almmustuvvan anárašgillii .
Girjjit leat Otava-goasttideaddji ´Koulun ympäristötieto´ – girjeráiddu sámegillii heivehuvvon jorgalusat .
Girjjiid lea jorgalan Ilmari Mattus .
Ráiddu njealját luohká girjjit let barggu vuolde .
Loga lasi.
dás .
Kulturmearreruđa ohcan.
Sámediggi almmuha ohcanláhkai doarjagiid , mat mieđihuvvojit dán mearreruđas .
Doarjjaohcamušaid galgá doaimmahit kulturlávdegoddái maŋimustá 30. skábmamánu 2009 rádjai.
čujuhusain :.
Sámediggi / Kulturlávdegoddi ,.
Ohcanskoviid ja lassedieđuid fidne vs. kulturčállis tel. 010 839 3134 ja sihke šleađgapoastta bokte anne .
lansman ( a ) sámediggi .
fi .
Skoviid ja rávvagiid sáhttá maiddái čálihit Sámedikki internetsiidduin.
Vuosttaš davvisámegielat skuvlla kártagirji almmuhuvvui.
Vuosttaš sámegielat kártačoakkaldat skuvllaid várás lea almmuhuvvon .
´Skuvlla kártagirji´ lea oahppi vuođđočoakkaldat ja das gávdnojit dieđut Suomas , Davviriikkain ja sierra eatnanosiin .
Kárttaid lassin girjjis lea tabealla iehčanas stáhtain ovttas iežaset leavggaiguin ja sámegielat ohcu .
Loga lasi.
dás .
Doiammajođiheaddji.
Sámedikki oktavuođas doaibmá Sámi mánáidkulturguovddáš , mii lea Lappi mánáidkulturfierpmádaga oassi ja dan bokte maiddái riikkaviidosaš Taikalamppu – fierpmádaga lahttu .
Doaimmajođiheaddji bázedettiin virgefriijavuhtii Sámediggi almmuha ohcanláhkai.
doaimmajođiheaddji sadjásašvuođa 20.1. – 29.11.2010 gaskasaš áigái .
Sámegielat.
Giellavuoigatvuođain.
Anáraččat.
Anárašgiella.
Nuortalaččat.
xxx.
Maŋimuš boddu.
xxx.
Sámi bustávat.
Sámemusihkkaguovddáš.
Sámemusihkkaguovddáš lea Sámedikki vuollásaš guovddáš , mii ovddida máŋggaláhkai sámemusihka sierra osiid .
Guovddážis bargá mearreáigásaččat okta bargi .
Sámemusihkkaguovddáš doarju árbevirolaš sámi vokálamusihkkastiillaid ( luohti , leudd´ ja livđe ) seailuma ja viidásabbot ovdáneami , lágida ealli ja ovdáneaddji sámemusihka oahpahusa , fállá rámaid sámemusihka buvttadeapmái , ovddida sámi musihkkačehppodaga , bajida sámemusihka imago ja dan bokte lasiha beroštumi sámemusihkkii .
Sámemusihkkaguovddáža deháleamos doaimmat leat juoiganoahpahusa lágideapmi sámeguovllu skuvllaide .
Oahpaheaddjin geavahuvvojit árbedovdit , geat máhttet juoiganárbbi .
Bargu lea áidnalunddot ja dainna geahččaluvvo sihkkarastot árbevirolaš sámi vokálamusihkkastiillaid seailun ja viidásabbot ovdáneapmi .
Lassin sámemusihkkaguovddáš doarju maiddái ođđa sámemusihka oahpahusa ja lágida oahpaheddjiid skuvlema sámemusihkas .
Ijahisidja lea Anáris lágiduvvon eamiálbmogiid musihkkadáhpáhus .
Sámemusihkkaguovddáš lea guovddáš rollas dáhpáhusa lágideamis .
Tuvalaš čottalávlu Igor Koshkendei loaiddastii sámemánáide borgemánus 2011 Anáris .
Sámemusihkkaguovddáš lea Sámekulturguovddáš Sajosa aktiivvalaš doaibmi .
Sajos fállá fiinna birrasa Sámemusihkkaguovddáža doaimmaide .
Sámemusihkkaguovddáš lágida Sajosis konsearttaid ja eará musihkkadáhpáhusaid .
Sámemusihkkaguovddáža doaimma ruhtada Oahpahusministeriija .
Ijahisidja – eamiálbmogiid musihkkadáhpáhus : www.ijahisidja.fi.
Sámekulturguovddáš Sajos : www.sajos.fi.
Sámi kulturguovddáža nammagilvu lágiduvvo ođđasit.
Sámediggi ordne ođđa nammagilvvu , man dárkkuhussan lea gávdnat Sámi kulturguovddážii , mii válmmaštuvvá Anára kirkosiidii jagi 2012 , dan oaivila ja doaimma govvideaddji nama .
Gilvoáigi lea 18.1. – 17.3.2010 .
Gilvvu čoavdá 10-lahttosaš bálkkašanlávdegoddi , masa gullá okta ovddasteaddji kulturguovddáža juohke geavaheaddjiorganisašuvnnas ( oktiibuot 8 ovddasteaddji ) ja maiddái ovddasteaddjit Senaatti-giddodagain ja kulturguovddáža arkiteaktagilvvu vuoitán plánejeaddjijoavkkus .
Lávdegoddi lea nammadan gaskavuođastis 4- lahttosaš bargolávdegotti árvvoštallat boahtán nammaevttohusaid ja maiddái válmmaštallat bálkkašanlávdegoddái evttohusa gilvvu vuoitievttohasain .
Nammagilvu lágiduvvui vuosttas háve golggotmánus 2009 , dalle mearreáiggis boahtán ja bálkkašanlávdegotti čoahkkimis 10.12.2009 gieđahallamii ja árvvoštallamii dohkkehuvvon nammaevttohusat ledje oktiibuot 69 stuhka .
Bálkkašanlávdegoddi guđii rabakeahttá guhtta maŋŋonan dahje muđui njuolggadusaid vuostásaččat doaimmahuvvon evttohuskonfeluhta .
Nammagilvvuin ohccojuvvui Sámi kulturguovddážii oanehis , deaivilis , milliibáhcci ja erenomáš sámegielat namma , mii govvida kulturguovddáža kultuvrralaš dárkkuhusa ja mearkkašumi , sápmelaš iešvuođalági , viiddis ja máŋggabealat doaimma ja maiddái dan arkitektuvrralaš hápmegiela .
Bálkkašanlávdegoddi čoahkkanii Avvilis 13.1.2010 gieđahallat nammagilvui válljejuvvon bargolávdegotti evttohusa nammaevttohusain ja ođđa , dárkkistuvvon gilvonjuolggadusaid .
Bálkkašanlávdegoddi lei seamma oaivilis bargolávdegottiin das , ahte árvvoštallot dohkkehuvvon nammaevttohusaid joavkkus ii gávdno oktage gilvvu njuolggadusain dárkkuhuvvon gáibádusaid deavdi evttohus .
Nuba bálkkašanlávdegoddi mearridii evttohit bargolávdegotti evttohusa mielde , ahte Sámediggi lágida ođđa , bálkkašanlávdegotti dohkkehan njuolggadusaid mielde nammagilvvu 18.1.2010 – 17.3.2010 .
Gilvoáigi lea guokte mánotbaji .
Ođđa gilvvus váldojit vuhtii almmá sierra gáibádusa bálkkašanlávdegotti 10.12.2009 hilgon evttohusat .
Ođđa gilvvu njuolggadusat ja maiddái vuosttas nammagilvui boahtán dohkkehuvvon evttohusat gávdnojit Sámi kulturguovddáža ruoktosiidduin www.sámediggi.fi/skk.
xxx.
Sámi kulturguovddáža nammagilvu lágiduvvo ođđasit.
Sámediggi ordne ođđa nammagilvvu , man dárkkuhussan lea gávdnat Sámi kulturguovddážii , mii válmmaštuvvá Anára kirkosiidii jagi 2012 , dan oaivila ja doaimma govvideaddji nama .
Gilvoáigi lea 18.1. – 17.3.2010 .
Gilvvu čoavdá 10-lahttosaš bálkkašanlávdegoddi , masa gullá okta ovddasteaddji kulturguovddáža juohke geavaheaddjiorganisašuvnnas ( oktiibuot 8 ovddasteaddji ) ja maiddái ovddasteaddjit Senaatti-giddodagain ja kulturguovddáža arkiteaktagilvvu vuoitán plánejeaddjijoavkkus .
Lávdegoddi lea nammadan gaskavuođastis 4- lahttosaš bargolávdegotti árvvoštallat boahtán nammaevttohusaid ja maiddái válmmaštallat bálkkašanlávdegoddái evttohusa gilvvu vuoitievttohasain .
Nammagilvu lágiduvvui vuosttas háve golggotmánus 2009 , dalle mearreáiggis boahtán ja bálkkašanlávdegotti čoahkkimis 10.12.2009 gieđahallamii ja árvvoštallamii dohkkehuvvon nammaevttohusat ledje oktiibuot 69 stuhka .
Bálkkašanlávdegoddi guđii rabakeahttá guhtta maŋŋonan dahje muđui njuolggadusaid vuostásaččat doaimmahuvvon evttohuskonfeluhta .
Nammagilvvuin ohccojuvvui Sámi kulturguovddážii oanehis , deaivilis , milliibáhcci ja erenomáš sámegielat namma , mii govvida kulturguovddáža kultuvrralaš dárkkuhusa ja mearkkašumi , sápmelaš iešvuođalági , viiddis ja máŋggabealat doaimma ja maiddái dan arkitektuvrralaš hápmegiela .
Bálkkašanlávdegoddi čoahkkanii Avvilis 13.1.2010 gieđahallat nammagilvui válljejuvvon bargolávdegotti evttohusa nammaevttohusain ja ođđa , dárkkistuvvon gilvonjuolggadusaid .
Bálkkašanlávdegoddi lei seamma oaivilis bargolávdegottiin das , ahte árvvoštallot dohkkehuvvon nammaevttohusaid joavkkus ii gávdno oktage gilvvu njuolggadusain dárkkuhuvvon gáibádusaid deavdi evttohus .
Nuba bálkkašanlávdegoddi mearridii evttohit bargolávdegotti evttohusa mielde , ahte Sámediggi lágida ođđa , bálkkašanlávdegotti dohkkehan njuolggadusaid mielde nammagilvvu 18.1.2010 – 17.3.2010 .
Gilvoáigi lea guokte mánotbaji .
Ođđa gilvvus váldojit vuhtii almmá sierra gáibádusa bálkkašanlávdegotti 10.12.2009 hilgon evttohusat .
Ođđa gilvvu njuolggadusat ja maiddái vuosttas nammagilvui boahtán dohkkehuvvon evttohusat gávdnojit Sámi kulturguovddáža ruoktosiidduin www.sámediggi.fi/skk.
Lassidieđuid addá Sámedikki hálddahushoavda ja bálkkašanlávdegotti čálli Juha Guttorm t. 0400–142 518 , bálkkašanlávdegotti ságajođiheaddji Janne Näkkäläjärvi t. 040-7599 427 ja maiddái bálkkašanlávdegotti várreságajođiheaddji Eija Leivo t. 040–8304 886.
Sámi kulturguovddáža ođđa nammagilvu.
fidnu duogáš ja gilvvu njuolggadusat.
Sámi kulturguovddáža ovdanbuktin.
Sámi kulturguovddážii , mii huksejuvvo Anára kirkosiidii Juvdujoga gáddái , bohtet doaibmalanjat Sámediggái , sámekultuvrai gullevaš máŋggabealat doaimmaide ja maiddái sámi oahpahus- ja dutkandoibmii .
Dáid lassin vistti dehalaš doaibmasajit leat oktasašlanjat : loaiddastan- , čoahkkin- ja máŋggadoaibmalanjat ja restauráŋŋa , mat leat sajuštuvvan máŋggadoaimma- ja bálvalusfeaskára birra .
Oktasašlanjaid geavaheapmi lea kulturguovddáža buot doaimmaid dehalaš oassi .
Sámi kulturguovddáža dárkkuhussan lea láhčit sámiide buoret dilálašvuođaid iežas eavttuiguin doalahit ja ovddidit giela , kultuvrra ja ealáhusdoaimma , dikšut ja ovddidit kulturiešráđđema ja maiddái duvdit sámiid almmolaš eallineavttuid ovdáneami . .
Lassin guovddáža dárkkuhussan lea buoridit vejolašvuođaid juohkit ja oažžut dieđuid sámiin eamiálbmogin .
Sámi kulturguovddáš lea ovdasajis dárkkuhuvvon sámiid iežaset geavaheami várás .
Das lea oaivil boahtit Suoma sámiid iešráđđema ja maiddái ealli ja ovdáneaddji sámekultuvrra symbolan , man guovddáš doaibman lea sihke gáhttet árbevirolaš kultuvrra ja maiddái ovddidit ja ođasmahttit sámi servodateallima .
Čilgejuvvon váldodárkkuhusa lassin kulturguovddáš fállá viiddis , ođđaáigásaš ja alladássásaš oktasašgeavahanlanjaid ( čoahkkin- , auditorio- , máŋggadoaibma- ja loaiddastansajiid ja studiolanjaid ) dihte erenomáš vejolašvuođaid lágidit áidnalunddot birrasis máŋggalágan čoahkkimiid , konfereanssaid ja dáhpáhusaid .
Sámi kulturguovddáš lea dasto seamma áigge nu Suoma sámiid parlameantadállu go kultur- , skuvlen- ja máhttinguovddáš ja maiddái dáhpáhusdállu iešguđetlágan čoahkkimiiguin , musihkka- , filbma- ja teáhterloaiddastemiiguin .
Nuppiide laktásan oassedoaimmat dorjot nuppiideaset sisdoaluid ja lanjadagaid beales .
Sámi kulturguovddáža hukseha ja oamasta Senaatti-giddodagat ja dan bruttoviidodat lea sullii 4 800 m² .
Huksenfidnu goasttádusárvu lea sullii 12 miljovnna euro , mas EU-ruhtadeami oassi lea 5 miljovnna euro .
Sámi kulturguovddáža huksen álgá giđđat 2010 ja dat galggašii gárvánit jagi 2012 álggu rádjai .
Sámi kulturguovddáža váldoláigolažžan doaibmá Sámediggi , mii láigoha lanjaid eará geavaheddjiide .
Sámi oahpahusguovddáš lea Sámedikki lassin dálu nubbi váldogeavaheaddji .
Dálu eará geavaheaddjit leat Anára gieldda girjerádjodoaibma , Sámi Duodji rs ( sámeduojáriid searvi ) , SámiSoster rs ( sámiid sosiála- ja dearvvasvuođasuorggi searvi ) , Lappi leanaráđđehus ja Sámeárkiiva ja restauráŋŋa , mat vuođđuduvvojit .
Nammagilvvu njuolggadusat :.
1 .
Gilvvu dárkkuhussan lea gávdnat Sámi kulturguovddážii , mii huksejuvvo Anára kirkosiidii , dan dárkkuhusa ja doaimma govvideaddji nama .
2 .
Gilvvu lágideaddjin doaibmá Sámediggi .
3 .
Gilvu lea rabas buohkaide .
4 .
Gilvoáigi álgá 18.1.2010 ja nohká 17.3.2010 dmu 16 , man rádjai gilvoevttohusat galget joavdat dáid njuolggadusaid 5. čuoggás namuhuvvon čujuhussii .
Mearreáigge maŋŋá boahtán evttohusat eai váldojuvvo vuhtii .
5 .
Gilvui oassálasto jogo nu ahte poastta fáro sáddejuvvojit nammaevttohus ja oassálasti oktavuohtadieđut čujuhussii Saamelaiskäräjät , Angelintie 696 , 99870 Inari dahje buktimiin nammaevttohusa ieš dahje aššeolbmo bokte ovdalis namahuvvon čujuhussii .
Nammaevttohusa sisttisdoalli giddejuvvon konfeluhttii merkejuvvo dovddaldat " Nammagilvu " .
Bealehisvuođa sihkkarastima dihte oassálasti oktavuohtadieđut , nappo namma , čujuhus , telefonnummir ja šleađgapoastačujuhus laktojit evttohussii sierra , giddejuvvon konfeluhtas .
Eará láhkai doaimmahuvvon evttohusat hilgojuvvojit .
6 .
Persovdnadieđut gieđahallojit dušše nammagilvvu oktavuođas , eaige dat luohpaduvvo viidásabbot .
Nammaevttohusa sádden olbmuid buot persovdnadieđut duššaduvvojit gilvvu nogadettiin .
7 .
Gilvui sáhttá oassálastit eanet go ovttain evttohusain ja daid sáhttá sáddet seamma konfeluhtas .
8 .
Nammaevttohus galgá leat sámegielat , millosepmosit davvisáme- , anáraš- dahje nuortalašgielat .
Evttohusa sáhttá vuođustallat maiddái suomagillii .
9 .
Nammii biddjon gáibádusat.
a. Nammagilvvuin ohcco Sámi kulturguovddážii oanehis , deaivilis , milliibáhcci ja čalmmus sámegielat namma , mii govvida kulturguovddáža.
- kultuvrralaš duogáža ja mearkkašumi ,.
- sámi iešlági ,.
- viiddis ja máŋggabealat doaimma ja dan.
- arkitektuvrralaš hápmegiela .
Namma ii oaččo leat anus juo seammasullasaš sámevisttis .
b. .
Evttohusain galgá váldit vuhtii nama čállinhámi ja dadjama .
Nama galgá sáhttit álkket sierra gielain dadjat ja njuovžilit sojahit .
Sávvo , ahte dat heive maiddái riikkaidgaskasaš ja elektrihkalaš geavaheapmái .
c. Nammaevttohusaid galgá vuođustallat .
10 .
Bálkkašanlávdegoddi.
a ) Gilvvu čoavdá 10-lahttosaš bálkkašanlávdegoddi , masa gullet okta ovddasteaddji kulturguovddáža juohke geavaheaddjiorganisašuvnnas ( oktiibuot 8 ovddasteaddji ) ja maiddái ovddasteaddji Senaatti-giddodagain ja kulturguovddáža arkitektuvragilvvu vuoitán plánejeaddjijoavkkus .
b . ).
Bálkkašanlávdegottis lea ságajođiheaddji ja várreságajođiheaddji ja maiddái čálli ja veahkkebargi .
c ) Lávdegotti veahkkin doaibmá 4-lahttosaš bargolávdegoddi .
Lávdegoddi ja dan bargolávdegoddi sáhttet dárbbu mielde geavahit barggus áššedovdiid .
11 .
Gilvoevttohusat árvvoštallojit namaheapmen .
Vuoitin válljejuvvo buoremusat nammii ásahuvvon gáibádusaid deavdi evttohus .
Gilvvu lágideaddjis lea goittotge nu hálidettiin vuoigatvuohta leat válljekeahttá vuoitin mange evttohusa .
12 .
Bálkkašumit.
a ) Vuoitievttohusa bargi bálkkašuvvo 1 000 euroin .
b ) Jos máŋga oassálasti leat evttohan seamma nama , bálkkašupmi juhkko sin gaskkas .
13 .
Gilvvu lágideaddji oažžu buot vuoigatvuođaid vuoitán evttohussii .
Lágideaddjis lea maiddái vuoigatvuohta nuppástuhttit dahje leat geavatkeahttá nama .
xxx.
xxx.
xxx.
15 .
Gilvvu guoski almmuhus olggosaddo čuovvovaš aviissain : Ávvir , Lapin Kansa , Enontekiön Sanomat , Inarilainen ja Sompio .
Lassin dan sáhttá lohkat Sámedikki ruoktosiidduin http://www.sámediggi.fi / .
Mildosat : Sámi kulturguovddáža arkitektuvragilvvu prográmma ja gilvvu árvvoštallanbeavdegirji ja maiddái maŋimuš hámusgovat ja - tevnnegat arkitektuvragilvvu vuoitán ađa - nammasaš evttohusas .
Mildosiidda sáhttá oahpásmuvvat Sámedikki ruoktosiidduin dahje Sámedikki guovddášdoaimmahagas Anára Rivdolas , čujuhus Angelintie 696 .
Vuosttas nammagilvui boahtán dohkkehuvvon evttohusat.
Bures boahtin Sámiid álbmotbeaidoaluide Anárii 6.2.2010 !.
Sámediggi ordne Sámi álbmotbeaivve ávvudoaluid Anáris Siida museas 6.2.2010 dmu 17.00-20.00 .
Dilálašvuohta lea olgun guovssahasteáhteris .
Prográmmas lea musihkka , boradeapmi ja servvoštallan .
Mánáide lágiduvvo ee. čierastallan ja heargevuodjin .
Sámediggi ordne bussesáhtuid Heahtás , Ohcejogas ja Vuohčus Anárii sihke ruovttoluotta .
xxx.
Prográmma - Ohjelma 06.02.2010.
Sámenuoraid dáiddadáhpáhus Roavvenjárggas 7.-8.4.2010.
Sámenuoraid dáiddadáhpáhus lágiduvvo guovttebeaivásaš dáhpáhussan Roavvenjárggas nuoraidbáiki Mondes guovdugávpoga cuoŋománu 7.-8. beivviid .
Riikkadási Nuorra Kultuvra – dáhpáhus ii lágiduvvo dán jagi olláge , nu ahte Sámenuoraid dáiddadáhpáhus lea iehčanas dáhpáhus .
Dáhpáhusa temán lea musihkka .
Sámenuoraid dáiddadáhpáhus - dieđáhus 27.01.2010.
Sámedikki kulturdoarjja 2010.
Sámedikki kulturlávdegoddi jugii čoahkkimis 8.1.2010 dán jagáš ( 2010 ) kulturdoarjagiid .
Kulturlávdegoddi mearridii čoahkkimis , ahte guođaha om . mearreruđas 74 500,00 euro , maid dasto maŋŋá juohká .
Dán čoahkkimis juogekeahttá báhce ee. ovttaskas dáiddáriid ja bargojoavkkuid ohcan bargoveahkkeruđat ja prošeaktadoarjagat ja maiddái servviid ohcan muhtin prošeaktadoarjagat .
Juogekeahttá báhcán doarjagiid lea dárkkuhus juohkit njukčamánu áigge ja dalle bargon mearrádusain dieđihuvvo čoahkkima maŋŋá .
Aitosaš kulturdoarjjan juhkkui oktiibuot 122 500,00 euro , mas 31 000 kulturdáhpáhusaide ja 64 500,00 euro sámeservviid doaibmandoarjagiidda .
Sámegielat almmustahttindoaibma dorjojuvvui 15 000,00 euroin .
Sámedikki kulturlávdegoddi vuostáiválddii ohcamušaid 86 st oktiibuot 701 073,00 euro ovddas .
Sámedikki kulturdoarjja 2010.
Lassedieđuid fitne Má. áššemeannudeaddji Rauna Rahkos.
Almmuhanáigi Sámenuoraid dáiddadáhpáhussii lea álgán.
Sámenuoraid dáiddadáhpáhusa almmuhanáigi lea álgán ja bistá njukčamánu viđat beaivvi rádjái .
Sámenuoraid dáiddadáhpáhus lahkona.
Sámenuoraid dáiddadáhpáhussii leat almmuhuvvon 24 musihkkára dahje musihkkajoavkku .
Prográmmat leat rock- , lávlla- , luohte- , rap- ja instrumentálamusihkka .
Almmuheamit leat boahtán sámiid ruovttuguovllu buot gielddain ja Roavvenjárggas .
Sámediggi ordne dáhpáhussii linjábiilasáhtuid ruovttuguovllu gielddain .
Dárkkilut dieđut sáhtuin , ijastallamis ja borademiin doaimmahuvvojit skuvllaide .
Dieđut almmuhuvvojit maid neahtas , čuovo www.sámediggi.fi .
Lassedieđut dás .
Sámediggi vuođđuda nuoraidráđi.
Sámenuoraid oassálastin- ja vaikkuhanvejolašvuođat buorránit .
Sámediggi vuođđuda iežas vuogádahkii nuoraidráđi ja nuoraidčálli virggi .
Nuoraidráđđi ásahuvvo guovtti jahkái hávil .
Ráđđái bohtet oktiibuot vihtta 18-25 – jahkásaš lahtu .
Dasa lassin nuoraidráđđái namuhuvvojit oktiibuot vihtta 15-17 – jahkásaš áššedovdi .
Nuoraidráđđi boahtá doaibmat sámedikkis áššedovde- ja ovttasbargoorgánan ja nuoraid oavdduid goziheaddjin .
Nuoraidráđđi galgá ovddastit Suoma sámiid guovllulaš ja gielalaš joavkkuid .
Sámedikki čoahkkin mearridii nuoraidráđi ja nuoraidčálli virggi vuođđudeamis čoahkkimisttis Heahtás duorastaga 11.3 .
Ášši lea válmmaštallojuvvon sullii ovtta jagi prošeavttas , man oahpahusministeriija lea ruhtadan .
Prošeaktabargojoavkku lea jođihan sámedikki nuoramus lahttu Tuomas Aslak Juuso .
Ášševalmmaštallin lea bargan Anne Länsman .
Sámediggi vuordá dál oahpahusministeriijas loahpalaš mearrádusa bissovaš ruhtadeami oažžumis stáhta bušeahtas .
Sámi parlamentáralaš ráđi jođiheapmi Suoma sámediggái.
Sámi parlamentáralaš ráđi jođiheapmi sirdása Suoma sámediggái cuoŋománus .
Jođihanbadji álggahuvvo parlamentáralaš ráđi almmolaš čoahkkimiin Roavvenjárggas .
Čoahkkimii oassálastá maiddái ON álgoálbmotraportevra James Anaya , gii gullá parlamentáralaš ráđi , sámi servviid ja stáhtaid álgoálbmotpolitihka birra .
Sámedikki ságajođiheaddji Juvvá Lemet , Klemetti Näkkäläjärvi , muitalii sámepolitihka áigeguovdilis áššiin sámedikki dievasčoahkkimii Heahtás 11.3. – Sámedikkit raporterejit Anayai maiddái iešráđđenvuoigatvuođa ollašuvvamis iežaset ruovtturiikkain , muitalii Näkkäläjärvi .
- Sámi parlamentáralaš ráđđi lea nannen ovttasbarggus dálkádatpolitihkalaš gažaldagain , muitalii Näkkäläjärvi .
– Sámi dálkádatpolitihkalaš strategiija válmmaštallan lea álggahuvvon ja parlamentáralaš ráđi stivra evttoha ráđi čoahkkimii strategiijas mearrideami .
Köpenhammana dálkádatráđđadallamiin eai ožžon áigái riikkaidgaskasaččat čatni soahpamuša ja ášši sirdása Meksiko dálkádatčoahkkimii , mii dollojuvvo boahtte juovlamánus .
Buot golbma sámedikki oassálaste Köpenhammana čoahkkimii .
Sámiid riektesajádaga ovddideapmi.
Davviriikkalaš sámesoahpamuša ollašuhttimii gulli ráđđádallamiin ja ráđđádallamiid álggaheamis mearriduvvo čuovvovaš sámepresideanttaid ja – ministtariid oktasaš čoahkkimis miessemánus .
Sámedikki stivra lea ráđđádallan iežas ráđđadallansajádaga buorideamis mannan čavčča rájes .
– Stivra mearridii vuolgit joatkkaráđđádallamiidda stáhta delegašuvnna oassin ja oaččui dakkár rámmaeavttuid , maid mielde soahpámuš ii ratifiserejuvvo Suomas , jos sámediggi ii dan dohkket , muitalii Näkkäläjärvi .
- Sámediggái dorvvastuvvojit áššedovderesurssat soahpámuša ollašuhttinbarggus ja vejolašvuohta cealkit oaivilis ja ovdanbuktit golmma riikka sámedikkiid oktasaš oainnuid , muitalii Näkkäläjärvi .
– Sámi parlamentáralaš ráđi stivra lea mearridan , ahte sámedikkit sohpet oktasaš beali váldimiin soahpámuša joatkkaráđđádallamiin .
– Leat maiddái soahpan , ahte buot golmma sámediggái guoski áššiin ráđđádallat ovttas parlamentáralaš ráđis ovdal mearrádusdahkama .
Näkkäläjärvi muitalii maid , ahte álbmogiidgaskasaš bargoorganisašuvdna ILO álgoálbmotsoahpámuša ratifiseren lea ain stáhtaráđi áššelisttus .
– Vuoigatvuohtaministtaris ožžon dieđuid mielde ášši ovddideapmi lea oaiveministtar Vanhanen ovddasvástádusas .
Sámedikki stivra lea gáibidan , ahte ášši galggašii fárggamusat ovddiduvvot ja ordnet ráđđádallamiid deháleamos ministtariid ja oaiveministtara gaskkas , muhto dán rádjái ášši ii leat ovdanan .
– Ášši ovddideapmi lea oaiveministtara duohken , gávnnahii Näkkäläjärvi .
Ovttasbargu boazo-ja biodiversitehttaáššiin.
Näkkäläjärvi muitalii , ahte sámediggi ordne giđđat oktasaš čoahkkima sámiid ruovttuguovllu bálgosiid boazoisiđiiguin .
Áššelisttus lea earenoamážit alimus lobalaš boazologuid mearrideapmi .
Näkkäläjärvi jođiha biodiversitehttasoahpámuša artihkkala 8(j ) ollašuhttima Suomas válmmaštalli bargojoavkku .
Bargu lea Näkkäläjärvi mielas ovdanan bures .
– Ášši válmmaštalli bargojoavku boahtá vel gullat iešguđet sámi ealáhusjoavkkuid ovddasteddjiid ja galledit sámiid ruovttuguovllus .
Ášši válmmaštallamii leat oassálastán maiddái máŋggat sámedikki luohttámušolbmot .
- Sámedikki buot lávdegottit leat addán iežaset oainnuid artihkkala ollašuhttimis .
Sámediggi lea ohcan ruhtadeami álbmogiidgaskasaš bargobáji ordnemii artihkkala 8(j ) ollašuhttimis , muhto ruhtadeapmi ii leat vuos sihkkarastton , muitalii Näkkäläjärvi .
Sámegielaid ealáskahttinprográmma.
Sámediggi lea Näkkäläjärvi mielde duhtávaš dasa , ahte stáhtaráđđi lea olmmošvuoigatvuohtapolitihkalaš čielggadeamisttis čatnasan bidjat johtui sámegielaid ealáskahttinprográmma .
– Vuođđoláhkalávdegoddi , olgoáššiidlávdegoddi ja oppa riikabeaivvit leat hoahpuhan prográmma álggaheami .
Sámediggi lea dahkan álgaga prográmma álggaheamis ja leat hoahpuhan ášši válmmaštallama máŋggain cealkámušain , muitalii Näkkäläjärvi .
– Maŋimuštá leat gáibidan ášši ovvideami vuoigatvuohtaministtaris , gii leage sádden áššis reivve oahpahusministeriijai .
Pekka Aikio jođiha sámedikki válgalávdegotti.
Sámedikki vuohččulaš lahttu Pekka Aikio válljejuvvui čuovvovaš sámediggeválggaid válgalávdegotti ságadoallin .
Válljejuvvon válgalávdegotti eará lahtut leat Juha Magga Eanodagas ( várrelahttu Nils Henrik Valkeapää ) , Maria Sofia Aikio Ohcejogas ( várrelahttu Vieno Länsman ) , Marjaana Aikio Anáris ( várrelahttu Oula Valkeapää ) ja Ilmari Laiti Anáris ( várrelahttu Marja Männistö ) .
Pekka Aikio várrelahttun nammaduvvui Päivi Magga Vuohčus .
Sámedikki čuovvovaš válggat doaimmahuvvojit čakčat 2011 .
Dáin válggain válljejuvvo sámediggi válgabadjái 2012-2015 .
Olggosaddimat.
Oahppamateriálat.
Dieđihančállosat.
Raporttat.
Sámedikki skuvlenraporta nr 1.
xxx.
xxx.
Sámedikki skuvlenraporta nr 1.
Sámeoahpahus ruovttuguovllu olggobealde.
čielggada sámegiela ja sámegielat oahpahusa ollašuvvama ja eavttuid sámiid ruovttuguovllu olggobealde .
Raporta kárte fámus leahkki oahpahusa guoski njuolggadusaid ja mearrádusaid .
Dasa lassin raporttas dahkkojuvvojit evttohusat oahpahusdiliid ovddideamis .
Bargojoavku / Työryhmä :.
Dieđihandilálašvuohta.
Senaatti-giddodagat ja Sámediggi ordnejit dieđihandilálašvuođa Sámekulturguovddáš-fidnu dálá dilis maŋŋebárgga njukčamánu 30. beaivve 2010 dmu 17 Siidda auditorios Anára kirkosiiddas .
Bures boahtin.
Musihkka čohkke sámenuoraid Roavvenjárgii.
Roavvenjárgga gávpoga nuoraidbáiki Mondes lávlojuvvo , juigojuvvo ja loaiddastuvvo davvisáme- , anáraš- ja nuortalašgielaiguin beassážiid maŋŋá .
Sámenuoraid dáiddadáhpáhus čohkke badjel 300 sámenuora Roavvenjárgii cuoŋománu 7.-8. beaivve .
Dáiddadáhpáhus lágiduvvo dál vuosttas háve sámeguovllu olggobealde .
Dáiddadáhpáhus háliiduvvui lágiduvvot Roavvenjárggas , go gávpogis ásset mearkkašahtti olu sámenuorat , geat eai ovdal leat oassálastán dáiddadáhpáhussii ja dušše muhtimat leat ožžon sámegiela oahpahusa skuvllas .
Sámenuoraid dáiddadáhpáhusat leat lágiduvvon 1970-logu rájes .
Váldolágideaddji sámediggi hálida , ahte dáiddadáhpáhus lea nu máŋggaid sámenuoraid olánmuttos go vejolaš .
Dáhpáhusa oktan dárkkuhussan lea maiddái movttiidahttit sámegiela lohkamii .
Dáiddadáhpáhus doarju nu nuoraid dáiddalaš áiggeájiid go sámegiela geavaheami .
Máŋggat beakkán sámedáiddarat leat ožžon vuosttas loaiddastanvásáhusaid justa dán dáhpáhusas .
Dáhpáhus lea áidna juohkejahkásaš sámegielat nuoraiddáhpáhus Suomas .
Temán musihkka.
Sámenuoraid dáiddadáhpáhusa temán lea dán jagi musihkka sierra šlájaiguin .
Dáhpáhussii leat almmuhan 22 musihka loaiddasteaddji dahje joavkku , main leat oktiibuot 150 gilvui oassálasti .
Loaiddasteamit ovddastit davvisáme- , anáraš- ja nuortalašgielaid .
Nuorat bohtet dáhpáhussii measta buot sámeguovllu skuvllain .
Roavvenjárggas fárrui leat almmuhan golbma joavkku / loaiddasteaddji .
Dáhpáhussii lágiduvvojit linnjabiila sáhtut birra sámeguovllu .
Dáhpáhus álgá gaskavahku cuoŋománu 7. beaivve Nivavaara vuolledási skuvllas dmu 18.30 Giron sámeteáhtera čájáhusain Ovtta guovvamánoija ( Yhtenä helmikuun yönä ) .
Eahket joatkašuvvá nuoraidbáiki Mondes dmu 20.00 lágiduvvon konserttain , gos sámegillii rokkaa SomBy .
SomBy lea beakkán Suoma lassin Norggas ja Ruoŧas .
Diimmá čavčča dat buvttii eurohpalaš vehádatjoavkkuid lávlungilvvus Liet internationaalis vuoittu Sápmái .
SomBy álggaha Roavvenjárgga dáhpáhusas debyyttialbumi Álas eana ( alaston maa ) almmustahttinturnea .
Dáhpáhusa áigge sáhttá maiddái oahpásmuvvat sámemusihkkii , girjjálašvuhtii ja dujiide .
Sámi Duodji ry - duodjesearvi oassálastá dáhpáhussii doppe čájehemiin ja vuovdimiin buktagiid .
Sámenuoraid dáiddadáhpáhus gullá riikkaviidosaš Nuorra Kultuvra dáhpáhussii , mii ii lágiduvvo dán jagi .
Oahpahusministeriija ruhtada goittotge sámenuoraid dáiddadáhpáhusa maiddái dán giđa .
Dáhpáhusa lágidit sámediggi , sámi mánáidkulturguovddáš , Roavvenjárgga gávpot ja Roavvejárgga sámesearvi Mii ry. .
Lobis lea suohtas ja ivdnás sámenuoraid ávvudeapmi , go sámegávttat sámenuorat almmustuvvet Roavvenjárgga gáhttagovvii !.
Buot dáhpáhusaide lea friija sisabeassan .
Lassidieđut :.
xxx.
xxx.
Sámedikki kulturlávdegoddi jugii jagi 2010 kulturdoarjagiid.
Sámedikki kulturlávdegoddi jugii čoahkkimis 30.3.2010 dán jagi kulturdoarjagiid .
Aitosaš kultur-doarjjan juhkkui 72 000 euro .
Riikkaidgaskasaš kulturovttasbargui juhkkui 35 000 duhát euro .
Sámedikki kulturlávdegoddi vuostái válddii ohcamušaid 86 st oktiibuot 701 073,00 euro ovddas .
Doarjagat mieđihuvvojedje čuovvovaččat :.
Sámenuoraid dáiddadáhpáhusas juhkkojuvvojedje 10 stipeandda.
Nuortalaš Juuso Fofonoff Čeavetjávrris , rock-joavkkut MusInk Anára skuvllas ja Duljárat Avvila logahagas ožžo sámenuoraid dáiddadáhpáhusas Roavvenjárggas 8.4. stuorámus giitosiid duopmáriin .
Fofonoff leuddii Guoládaga sámiid árbevirolaš leudde Änn-Vää ´sǩ nijdd´ , MusInk ovdan buvttii iežas bihtá ´Mahđuttemest mahđulas´ ja Duljárat Sofia Jannok bihtá ´Goaskin´ .
Dieđáhus stipeanddaid juohkimis rahpasa dás : Sámenuoraid dáiddadáhpáhusas 2010 juhkkojuvvon stipeanddat .
Geahča govaid dás .
Sámi parlamentáralaš ráđi jođiheapmi sirdásii Supmii.
Suoma sámedikki ságadoalli Juvvá Lemet , Klemetti Näkkäläjärvi , bargá Sámi parlamentáralaš ráđi ságadoallin čuovvovaš guokte jagi .
SPR jođiheapmi sirdásii Suoma sámediggái Ruoŧa sámedikkis .
Govain Ruoŧa sámedikki stivrra ságadoalli Sara Larsson , Norgga sámedikki várreságadoalli Laila Susanne Vars ja Suoma sámedikki ságadoalli Klemetti Näkkäläjärvi .
Govat : Sára Márjá Magga .
– Lea illu addit jođiheami Supmii dilis , mas sámeáššit leat šaddamen earenoamáš álbmogiidgaskasaš geahčastaga čuozahahkan Ovttastuvvon Nášuvnnain ( ON ) , gávnnahii Ruoŧa sámedikki ságadoalli Sara Larsson parlamentáralaš ráđi čoahkkimis Roavvenjárggas 14.4 .
Sámi parlamentáralaš ráđđi lea vuođđuduvvon 2000-luvun álggus ja dat doaibmá Davviriikkaid sámedikkiid ovttasbargoorgánan .
Maiddái Ruošša sámit oassálastet ráđi bargui .
Parlamentáralaš ráđđi čoahkkána Roavvenjárggas ja oažžu guossin ON eamiálbmotvuoigatvuođaid earenoamašraporterejeaddji James Anaya .
Earenoamášraporterejeaddji lea dál vuosttaš geardde olmmošvuoigatvuođaid historjjás ráhkadeamen olmmošvuoigatvuohtaraportta álbmogis , mii orru njealji riikka guovllus .
Olmmošvuoigatvuohtaraporttat leamaš ovdal ovtta stáhtas ja dan olmmošvuoigatvuohtadiliin ain hávil .
Earenoamášraporterejeaddji galledeami olis Roavvenjárggas ordnejuvvo gaskavahku 15.4. konferánsa , mii gieđahallá sámiid olmmošvuoigatvuođaid ja iešmearrideami ollašuvvama .
Davviriikkaid sámedikkit raporterejit sámiid diliin iežaset ruoktoriikkain .
Stáhtaid ráđđehusaid ovddasteaddjit leat konferánssas mielde ovdanbuktimen stáhtaid oainnuid ja vástideamen sámedikkiid ovdanbuktin gažaldagaide ja ságastallamiidda .
Bearjadaga 16.4. beassá maid sámi sivilaservodat , sámi searvvit ja organisašuvnnat ovdanbuktit iežaset oainnuid earenoamášraporterejeaddjái .
Álbmogiidgaskasaš konferánssa temán Roavvenjárggas leat sámiid iešmearrideapmi álgoálbmogin , vuoigatvuohta eatnamiidda , čáziide ja luondduriggodagaide , mánát ja nuorat earenoamážit giela ja oahpahusa olis ja vel lassin olmmošvuoigatvuohtakonvenšuvnnaid goziheapmi ja mearreáigerapoteren iešguđet riikkas .
Sámi giellalávdegoddái nammaduvvojedje ođđa lahtut.
Sámi parlamentáralaš ráđi čoahkkin nammadii ođđa lahtuid golmma Davviriikka ja Ruošša sámiid oktasaš sámegiela lávdegoddái .
Ođđa giellalávdegoddi doaibmá jagi 2011 loahpa rádjái ja dat ovddasta oktiibuot čieža sámegiela .
Parlamentáralaš ráđđi čoahkkanii Roavvenjárggas 14.4 .
Sámi giellalávdegoddái doaibmabadjái 2010-2011 nammaduvvojedje čuovvovaš lahtut :.
Suomas davvisámegiela ovddasta Vesa Guttorm ( várrelahttu Petra Biret Magga-Vars ) , anárašgiela Petter Morottaja ( Ilmar Mattus ) ja nuortalašgiela Erkki Lumisalmi ( Jouni Moshnikoff ) .
Ruoššas gielddasámegiela ovddasta Nina Afanasjeva ( Nadesha Zolutuhina ) , darjesámegiela Nina Mironova ( A. F. Zaharov ) ja nuortalašgiela Zoja Nosova ( Irina Tychuk ) .
Ruoŧas davvisámegiela ovddasta Inger Hansson Omma ( Marianne Marainen ) , julevsámegiela Per Anders Vannar ( Gun Aira ) ja lullisámegiela David Jonasson ( Sigrid Stångberg ) .
Norggas davvisámegiela ovddasta Rolf Olsen ( Tor Magne Berg ) , julevsámegiela Heidi Andersen ( Sigmund Johnsen ) ja lullisámegiela Lena Kappfjell ( Jonar Thomasson ) .
Geahča dás .
Stáhtat ja sámedikkit gárvásat sámesoahpamušráđđádallamiidda.
- Áigi lea láddan davviriikkalaš sámesoahpamuša guoski ráđđádallamiid álggaheapmái .
Davviriikkaid sámedikkiid ságadoallit ja stáhtaid sámeáššiin vástideaddji ministtarat čoahkkanit Oslos miessemánu 25. beaivve soahpan dihtii ráđđádallamiid áigetávvalis ja meannudanvugiin .
Govain Suoma sámedikki lahtut Tuomas Aslak Juuso ja Asko Länsman ja várreságadoalli Erkki Lumisalmi .
Govat : Sára Márjá Magga .
– Sáhttit illudit das , ahte sámesoahpamuša guoski ráđđádallamat álget ja ášši ovdana , gávnnahii Norgga sámedikki várrepresideanta Laila Susanne Vars sámi parlamentáralaš ráđi čoahkkimis Roavvenjárggas 14.4 .
Sámi parlamentáralaš ráđi čoahkkin dohkkehii julggaštusa davviriikkalaš sámesoahpamuša ovddideamis ráđđádallamiid álggahettiin .
Evttohus Suoma , Ruoŧa ja Norgga oktasaš davviriikkalaš sámesoahpamuššan gárvánii áššedovdebargojoavkkus jagis 2005 .
Bargojoavkkus ledje ovddasteaddjit sihke ráđđehusain ja sámedikkiin .
Parlamentáralaš ráđđi bivdá dál , ahte ráđđádallamiidda ásahuvvošii bistevaš ja dohkálaš áigeplána .
Parlamentáralaš ráđđi deattuha julggaštusasttis dan , ahte davviriikkalaš sámesoahpamuš boahtá leat eahpedievaslaš nu guhká go Ruošša sámit leat soahpamuša olggobealde .
Parlamentáralaš ráđđi doarju Ruošša sámiid figgamušaid iežaset álbmotválljen orgána vuođđudeamis ja ávžžuha maid Suoma , Ruoŧa ja Norgga ráđđehusaid doarjut Ruošša sámiid ulbmiliid .
Davviriikkalaš sámesoahpamuša ulbmilin lea ee. dahkat oktilažžan sámiid riektesajádaga ruoktoriikkaineaset ja nannet sámiid vejolašvuođaid bargat riikkaid rájáid rastá ja bissut oktan álbmogin .
Sámiid iešmearridanvuoigatvuohta váilevaš Suomas.
– Sámiid iešmearridanvuoigatvuohta álbmogin ii ollašuva daningo sámiid iešráđđen lea ráddjejuvvon guoskat dušše giela ja kultuvrra , gávnnahii Sámedikki ságadoalli Klemetti Näkkäläjärvi , Juvvá Lemet , Roavvenjárggas 15.4. ordnejuvvon konferánssas .
Sámiide lea dorvvastuvvon Suoma vuođđolágas álgoálbmoga sajádat , vuoigatvuohta iežaset gillii ja kultuvrii ja kulturiešráđđen ruovttuguovllusteaset .
Sámegiella lea suodjaluvvon sámi giellalágain ja sámedikki bargguin lea mearriduvvon iežas lágain .
– Sámiid iešmearridanvuoigatvuohta álbmogin ii goittotge ollašuva daningo sámiid iešráđđen lea ráddjejuvvon guoskat dušše giela ja kultuvrra , gávnnahii Sámedikki ságadoalli Klemetti Näkkäläjärvi , Juvvá Lemet , Roavvenjárggas 15.4. ordnejuvvon konferánssas .
Suopma ii leat ratifieren iešmearridanvuoigatvuođa nannejeaddji soahpamušaid nugo ILO 169-soahpamuša , iige ollašuhttan ON dievasčoahkkimis 2007 dohkkehuvvon álgoálbmogiid vuoigatvuođaid julggaštusa iige Unesco inmateriála kulturárbbi suodjalansoahpamuša .
– Suopma ii maiddái leat lihkkostuvvan dievaslaččat deavdit jo ovdal ratifierejuvvon soahpamušaid geatnegasvuođaid sámiid vuostá , gávnnahii Näkkäläjärvi .
Näkkäläjärvi gávnnahii vel ságastis , man doalai ON earenoamáš raporterejeaddji olmmošvuoigatvuohtaraporterema oktavuođas ordnejuvvon konferánssas , ahte váttisvuohtan lea maid dat , ahte Suopma ii dovddas sámiid álbmogin baicce álgoálbmogin .
– Suopma ii dohkket sámiid álbmogin ja rihkku dás diđolaččat ON sivila- ja politihkalaš vuoigatvuođaid guoski álbmogiidgaskasaš almmolašsoahpamusa vuosttaš artihkkala , dajai Näkkäläjärvi .
– Lea váidalahtti , ahte Suoma stáhta ain joatká nátionalisttalaš politihka árbbi , mas jurddan lea okta álbmot ovtta riikkas .
Näkkäläjärvi anii sámiid iešráđđema resursavátnivuođa struktuvrralaš vealáheapmin ja easttan iešráđđema ollašuvvamii .
– Sámedikki resursavátnivuohta eastá beaktilit sámedikki barggu , man ulbmilin lea sámiid sajádaga ja maiddái iešmearridanvuoigatvuođa ovddideapmi .
– Sámedikki váldobargovuogit leat ráđđádallamat , cealkámušat ja álgagat .
Sámiid dáláš iešmearridanvuoigatvuohta lea ráddjejuvvon oktasaš oainnu ovdan buktimii ja ovttasbargui sámedikki bokte , dajai Näkkäläjärvi .
Govas Norgga sámedikki várreságadoalli Laila Susanne Vars , Suoma Sámedikki ságadoalli Klemetti Näkkäläjärvi ja ON álgoálbmotvuoigatvuođaid earenoamášraporterejeaddji , professor James Anaya .
Govva : Sára Márjá Magga .
Loga Klemetti Näkkäläjärvi olles sága Saami People ´s right to self-determination in Finland K Näkkäläjärvi 150410 .
Sámegiela ealáskahttinprográmmii stuorra dárbu.
Sámediggi vuordá Suoma ráđđehusas hohpolaš mearrádusa riikaviidosaš sámegiela ealáskahttinprográmma johtui bidjamis , gávnnahii sámedikki várreságadoalli Irja Seurujärvi-Kari Roavvenjárggas .
Govas Suoma sámedikki várreságadoalli Irja Seurujärvi-Kari .
Sámiid gielalaš vuoigatvuođat eai ollašuva nugo fámus leahkki láhkaásaheami vuođul galggašivčče .
Sámegielmáhtolaš olbmot váilot hálddahusas , almmolaš bálvalusain ja oahpahusas .
Virggálaš sámi hálddašanguovlluid olggobealde lea sámegiela oahpahusas njuolga heahtedilli Suomas ja Ruoŧas .
Sámediggi vuordá Suoma ráđđehusas hohpolaš mearrádusa riikaviidosaš sámegiela ealáskahttinprográmma johtui bidjamis , gávnnahii sámedikki várreságadoalli Irja Seurujärvi-Kari 15.4 .
Roavvenjárggas ordnejuvvon álbmogiidgaskasaš konferánssas .
Buot sámegielat leat Unesco árvvoštallama mielde áittatvuloš sajis .
Buot heajumus dilis leat Suomas hubmojuvvon anáraš- ja nuortalašgiella ja Ruoŧas ja Norggas hubmojuvvon julev- ja lullisámegiella .
Seurujärvi-Kari muittuhii ON earenoamášraporterejeaddji James Anaya raporterenmátkki olis ordnejuvvon konferánssas , ahte leat dahkan evttohusaid sámegielaid earenoamáš doarjumis ja ollislaš ealáskahttinprográmma johtui bidjamis juo moanaid gerddiid iige dál leat šat áigi vuordit .
Sámeoahpahusa láhkaásaheami ja ruhtadeami váilevuođat leat dagaheamen dan , ahte sámegielmáhtolaš olbmuid mearri geahppána jođanit ja , ahte sámegiella ja identiteahtta leat molsašuvvamin ja jávkamin earenoamážit virggálaš sámeguovlluid olggobealde orru sámiin .
Maiddái Dásseválddi Presideanta ja veahádatáittarteaddji leat duvdán sámegiela ealáskahttinprográmma johtui bidjama .
Ášši máinnašuvvo maid Suoma ráđđehusa olmmošvuoigatvuohtapolitihkalaš raporttas 2009 .
Hálddahusráđđi Mirja Kurkinen Suoma vuoigatvuohtaministeriijas muitalii konferánsii , ahte sámegielaid guoski ealáskahttinprográmma válmmaštallojuvvo aiddo ministeriijain ja áššis lea vuordimis mearrádus vel giđa áigge .
Čuvgehusdoaimmadárkkisteaddji Kari Torikka Lappi guovlohálddahusdoaimmahagas , gii ovddastii konferánssas Suoma oahpahusministeriija , gávnnahii , ahte sámegiela oahpahus lea vejolaš maiddái sámiid ruovttuguovllu olggobealde .
– Oahpahusa ordnen gáibida goittotge vánhemiin earenoamáš aktiivvalašvuođa ja juoba oassálastima oahpahusa ordnemii .
Seurujärvi-Kari govvidii sámeoahpahusa diliid duođalažžan .
Dilli sámiid ruovttuguovllus hedjona daningo ahkeluohkát unnot ja máŋgasat leat fárren eret .
Ruovttuguovllu olggobealde , gos stuorámus oassi sámemánáin ja – nuorain orru , dilli lea duođalaš iige oahpahus ordnejuvvo jur ollenge .
Orrut máhccamen dan áigái , go sámegielas ii lean sadji skuvllas ja giellamolsun ovdanii fárttain .
- Sámegiela sadji suopmelaš skuvllas lea juohkásan guovtti oassái .
Ruovttuguovllus giella lea guovllulaš veahádatgiela sajis ja ruovttuguovllu olggobealde seammá sajis go sisafárrejeddjiid gielat .
Sámegielas ii leat skuvllas álgoálbmoga giela sajádat , gávnnahii Seurujärvi-Kari .
Álgoálbmoga gielalaš vuoigatvuođaide gullá maid vuoigatvuohta giela ealáskahttimii , revitalisašuvdnii .
Loga Irja Seurujärvi-Kari olles sága dás : Statement by Irja Seurujärvi-Kari on Saami language , Culture and Youth 15.4.2010.
” Raporta sámiid olmmošvuoigatvuođain lea áidnalunddot ”.
- Sámiid olmmošvuoigatvuođaid gieđahalli raportta lágideapmi lea áidnalunddot bargu .
- Ovdal ráhkaduvvon álgoálbmogiid olmmošvuoigatvuohtaraporttat leat leamaš hávil ovtta stahtas , gos dávjá orrot máŋggat álgoálbmogat .
Sámiid olmmošvuoigatvuođaid gieđahalli raporta lea vuosttaš , mii boahtá gieđahallat ovtta álbmoga njealji stáhta guovllus , gávnnahii ON álgoálbmotraporterejeaddji James Anaya Roavvenjárggas .
Govas ON álgoálbmotvuoigatvuođaid earenoamášraporterejeaddji , professor James Anaya Roavvenjárggas .
Govva : Sára Márja Magga .
Earenoamášraporterejeaddji Anaya muitalii , ahte su ulbmilin lea gieđahallat sámiid olmmošvuoigatvuođaid ollašuvvama álgoálbmoga perspektiivvas .
Roavvenjárggas 15.-16.4. ordnejuvvon dilálašvuođat ledje oassi sámiid , stáhtaid ja earenoamášraporterejeaddji gaskasaš gulahallamis , mii boahtá joatkkašuvvat dilálašvuođaid maŋŋá .
– Raporterema várás ordnejuvvon dilálašvuođaid maŋŋá šaddet dábálaččat lasi gažaldagat , maidda hálidit vástádusaid .
- Raportta ulbmilin lea ovddidit álgoálbmoga vuoigatvuođaid ja diliid positiivvalaš ovdaneami .
Raporta boahtá sisttisdoallat oktiigeasuid ja ávžžuhusaid , mat vuođđuduvvet daid geatnegasvuođaide , maid Davviriikkat leat addán iežaset álgoálbmoga ektui .
- Raporta boahtá diehtun stáhtaid ráđđehusaide , sámiide ja almmusvuhtii ja dat ovdanbuktojuvvo ON olmmošvuoigatvuohtaráđđái .
Ráđđehusaid ja sámiid ovddasteddjiin lea vejolašvuohta oassálastit olmmošvuoigatvuohtaráđi čoahkkimii , mii lea almmolaš , muitalii Anaya .
Loga earenoamášraporterejeaddji James Anaya sága 15.4. dollojuvvon konferánssa rahpama oktavuođas dás : OPENING STATEMENT OF THE SPECIAL RAPPORTEUR JAMES ANAYA 15042010.
Buresboahtin almmustahttindilálašvuohtii !.
Sámekulturguovddáža NAMMAGILVVU bohtosiid ja gilvvu vuoitievttohusa almmustahttindilálašvuohta lágiduvvo gaskavahko miessemánu 12. beaivve 2010 dmu 12.00 Siidda auditoriijas Anára girkosiiddas .
Dilálašvuohta lea rabas buohkaide .
Buresboahtin !.
Čoahkkinpakeahtat.
Galla-restoráŋŋa stuorra lásain oaidná Juvdujoga ja muhtun muddui maid Anárjávrri . Sajosa restoráŋŋa Galla bálvala kongreassaid ja eará dáhpáhusaid diŋgonborademiin ja dálu kunddáriid ja gussiid boradan- ja káfestallanbáikin sihke guovddáža bargiid boradanbáikin .
Gallas leat 60 čohkkánsaji . Máŋggadoaimmasále Dollagátti , mii lea restoráŋŋasále bálddas , sáhttá ovttastahttit restoráŋŋii . Dalle čohkkánsajit šaddet 140 .
* Čoahkkinfáladeamit . Loga lasi .
* À la carte - menu joavkkuide . Loga lasi .
* Juovlabeavdi 2013 .
Bivdde fálaldaga .
Restoráŋŋa Gallas lea fállun maid káffe ja láibbastagat .
Geasseáigge Galla terássas lea fiinna oainnus Juvdujohkii .
Kafea Gallas lea iešbálvaleapmi .
Restoráŋŋa Galla fállá valjis iešguđetlágan molssaeavttuid sierra dilálašvuođaide .
Menu plánejuvvo vástidit dilálašvuođa luonddu ja kunddára dárbbuid .
Fálademiid sáhttá ordnet restoráŋŋas , čoahkkinsajiin dahje Sajosa váldofeaskáris .
Restoráŋŋa Galla ordne maid heajaid ja eará bearašávvudemiid sihke eahketdoaluid .
Čoahkkimiid oktavuhtii sáhttá válljet máŋggabealat fálademiid .
Boradeami lea vejolaš diŋgot maid čoahkkinsajiide .
Galla-restoráŋŋa lea kulturguovddáža vuosttas gearddis , váldofeaskára ja čoahkkinsajiid oktavuođas .
Restoráŋŋa Galla lea rabas vuossárggas bearjadahkii dmu 9-16 .
Beaivemális lea fállun árgan vu-be dmu 11-15 .
Eará áigge soahpamuša mielde .
Sajos / Čoahkkin- ja dáhpáhusbálvalusat.
xxx.
Málli ja saláhtta 8,50 euro / olmmoš.
* Beaivvi málli ja saláhttabeavdi.
* Láibbit , njuvddáldat , juhkamuššan čáhci ja sákta.
* Káffe / teadja ja deattáldat.
Beaivemálesbuffet 12,00 euro / olmmoš.
* Málle- dahje saláhttabeavdi.
* Dábálaš lieggaborramuš.
* Láibbit , njuvddáldat , juhkamuššan čáhci ja sákta.
* Káffe / teadja ja deattáldat.
Biffabeaivemális ja saláhttabeavdi 14,50 euro / olmmoš.
* Saláhttabeavdi.
* Beaivvi biffa.
* Láibbit , njuvddáldat , juhkamuššan čáhci ja sákta.
* Káffe / teadja ja deattáldat.
Čoahkkiniđitbiebmu 10,50 euro / olmmoš.
* Hávvarsuohkat , gárjilpirogat , mannevuodja , jugurta , varas jorbbuhat , vajastagat , vuostá , njuvddáldat , gurka ja tomáhtta , mysli , juvsa , káffe / teadja ja varas gáhkut .
* Čoahkkiniđitbiebmu dušše diŋgojumis.
Čoahkkinkáffe 5,50 euro / olmmoš.
* Čoahkkinkáffe ja - teadja.
* Sálte dahje njálgga káffeláibi.
Vállje njálgga káffeláibbi:bullá ( mas binná vuodja gasku ) , kánelbullá , wiener , muorjegáhkku , eppelgáhkku dahje toscagáhkku .
Vállje sálte káffeláibbi : vuostávuodjaláibi , spiinnebiergo-vuostávuodjaláibi dahje cocktailpirogat ja njuvddáldat / mannevuodja .
Beaivečoahkkima čoahkkinmenu 23,00 euro / olmmoš.
xxx.
* Iđitbeaikáffe ja - teadja viežžanbeavddis ja sálte káffeláibi.
* Beaivemális viežžanbeavddis ( gč. beaivemállása sisdoalu badjin ).
* Veaigekáffe ja - teadja viežžanbeavddis ja njálgga káffeláibi.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
BURESBOAHTIN JA BUOR I BORRANLUSTTU !.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
Čoahkkinpakeahtat.
Turismabálvalusat.
Turismabálvalusat.
Anára gielddas leat mánggalágan idjadan- , boradan- ja prográmmafálaldagat .
Dasa lassin Anár lea dovddus alladását duodjebájiin ja - galleriain .
Lassedieđu davvilappilaš prográmmafálaldagain oaččut Pohjois-Lapin Matkailu Oy ja Inarin Lapin Matkailu ry neahttasiidduin .
KULTURPROGRÁMMAID ORDNEJEADDJIT DAVVI-LAPPIS.
* Heikki ja Kaija Paltto , 99885 Lemmenjoki , tel. +358 ( 0)16 673 413 dahje +358 ( 0)40 7569 075 , šleađgapoasta : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Heikki ja Kaija Paltto fállaba joavkkuide vásáhusaid Lappi luonddus , omd. golli doidima .
Galledeapmi máilmmibeakkán duojára , Kaija Paltto ateljees addá vajálduvakeahtes vásáhusaid gussiide .
Paltto báiki lea Njurguluovttas , Leammis , 45 km Anáris Gihttela guvlui .
* Inarin Porofarmi , Kittiläntie 1445 , 99870 Inari , tel. +358 ( 0)50 066 6444 , šleađgapoasta : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Inarin Porofarmi lea fállan juo badjel 20 jagi vajálduvakeahtes vásáhusaid sámiin ja boazodoalus .
Fitnodat doaibmá juo bearraša nuppi buolvvas ja lea 14 km Anáris Gihttela guvlui .
Govva : Timo Halonen .
* Siida , Inarintie 46 , 99870 Inari , tel +358 ( 0)400 898 212 , šleađgapoasta : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Siiddas doibmet Sámi Musea ja luondduguovddáš .
Siida lea deaivvadanbáiki ja čájáhusguovddáš kultuvra- ja luonddučájáhusaiguin .
Siidii lea 200 m mátki Sajosis .
Siiddas lea maid restoráŋŋa ja 60 olbmo auditoria .
( govva : Harri Nurminen ).
* Design House Idoli , Ukonjärvi , 99800 Ivalo , tel. +358 40 0197181 , +358 40 5692011 , email : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
Áddjájávrri lullegáttis lea Design House Idoli , gosa lea čohkkejuvvon fiinna čájáhus 11 suopmelaš dáláhábmejeddjiid buktagiin .
Galledeapmi bistá 2-2,5 diimmu ja dasa gullet DVD-filbma čájáhusa idolain , oahpistuvvon čájáhus , šampanja ja herskobihttá - fállan Helmi-lássagoađis sihke vejolašvuohta oastit dahje diŋgot design-gálvvuid mat lea oidnosis .
LUONDDUMÁTKKIID ORDNEJEADDJIT DAVVI-LAPPIS.
* Heikki ja Kaija Paltto , 99885 Lemmenjoki , tel.+358 ( 0)16 673 413 dahje +358 ( 0)40 7569 075 , šleađgapoasta : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Heikki ja Kaija Paltto fállaba joavkkuide vásáhusaid Lappi luonddus , omd. golli doidima .
Galledeapmi máilmmibeakkán duojára , Kaija Paltto ateljees addá vajálduvakeahtes vásáhusaid gussiide .
Paltto báiki lea Njurguluovttas , Leammis , 45 km Anáris Gihttela guvlui .
* Inari Event Lapland , Inarintie 38 , 99870 Inari , tel. +358 ( 0)40 777 4339 , šleađgapoasta : Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Inari Event lea ollislaš bálvalusa fitnodat ja mátkeordnejeaddji , geas leat máŋggabealat prográmmat čoahkkin- ja kongreassajoavkkuide ja biergasiid láigoheapmi .
Inari Event safariviessu lea Sajosa guoras , Hotealla Kultahovi oktavuođas .
* Vasatokka , Rivdul .
10 km Anáris lea luopmo- ja gursaguovddáš Vasatokka , mii bálvala erenomážit leairaskuvllaid ja nuoraid joavkkuid .
Geasseprográmman ee. meallun- , vánddardan- , dádjadan- , ja golledoidinreaissut .
Dálvet prográmman ee. čuoigan- ja muohtagámatuvrrat , muohttaga čuollan , meahccedáidduid oahpahallan ja jieŋa vuolde oaggun .
* Luonto-Loma Prosafaris , Suoločielgi .
Lagabui 30 jagi vásáhus prográmmabálvalusaid buvttadeamis Suoločielggis .
Anára Juvdujoga guoikkaluoitinreaissut gummefearjjaiguin .
Dálvet skohtersafarat , čuoiganreaissut , boazosafarat , huskysafarat ja muohtagámareaissut .
Maiddái guhkes safarat Jiekŋameara nala ja Ruššii .
Fievrredeapmi 16 olbmo unnabussein .
Čoahkkinpakeahtat.
Sámekulturguovddáš Sajos lea Sámeeatnama váimmus , gasku Anára gili .
Báikkálaš olbmuid guollevuorkán gohčoduvvon Juvdujohka , meahcceguovllu Anárjávri , mystihkalaš Ohcomaš ja Anára máŋggabealat vánddardanguovlu addet fiinna rámaid Anárii , mii lea dovddus Suoma sámekultuvrra guovddážin .
Geahča Sajosa sajádaga .
Daga fálaldatbivdaga .
Sámekulturguovddáš Sajos.
Ovttasbargoguoibmi :.
xxx.
xxx.
xxx.
xxx.
Čoahkkinpakeahtat.
Turismabálvalusat.
Sámekulturguovddáš Sajos lea Davvi-Lappi stuorámus kongreassa- ja dáhpáhusdállu .
Sajit ođđaáigásaš čoahkkinteknihkain ja diehtojohtolatoktavuođaiguin heivejit juobe 430 olbmo dáhpáhusaide .
Sajosa báiki guovdu Sámi ja máŋggabealát sámekultuvrra sihke áidnalunddot luonddu addá ebmos rámaid máŋggalágan dáhpáhusaide .
xxx.
xxx.
Báikkálaš prográmmafitnodatdoallit ja kulturdoaibmit ordnejit Sajosa kongreassa- ja dáhpáhusjoavkkuide millii čuohcci vásáhusaid .
xxx.
xxx.
xxx.
Sajos sámekulturguovddáža namman.
Anáraš Matti Morottaja bargan nammaevttohus Sajos lea válljejuvvon sámekulturguovddáža nammagilvvu vuoitin .
Sajosis maiddái boahtá seamma háve sámekulturguovddáža namma .
Sajos lea anárašgiella ja dat oaivvilda juo ovddežis oaiveorohaga dahje orohaga , gos leat dollasajis guhkitge áigge .
Morottaja oažžu vuoitoevttohusas 1 000 euro sturrosaš bálkkašumi .
Rabas nammagilvvuin ohccui sámekulturguovddážii sámegielat , millosepmosit davvisáme- , anárašdahje nuortalašgielat namma , mii galggii lean oanehis , deaivilis , milliibáhcci ja čalmmus ja mii galggii govvidit kulturguovddáža.
- kultuvrralaš dárkkuhusa ja mearkkašumi ,.
- sápmelaš iešlági ,.
- viiddes ja máŋggabealat doaimma ja maiddái dan.
- arkitektuvralaš hápmegiela .
Nammaevttohusain galggii vuhtiiváldit nama čállinhámi ja dadjama .
Namma galgá leat álkit sierra gielain dadjamis ja njuovžilit sojaheamis .
Sávvui , ahte namma heive maiddái riikkaidgaskasaš ja elektrihkalaš geavahussii .
Lassin gáibádussan lei , ahte namma ii oaččo leat geavahusas sullasaš sámi visttis .
Sámekulturguovddáža nammagilvvu 1. muddu ollašuhttui golggot-skábmamánus 2009 .
Dalle gilvui oasálastán evttohusain bálkkašanlávdegoddi dohkkehii váldit árvvoštallamii oktiibuot 69 evttohusa .
Árvvoštaladettiin evttohusaid , bálkkašanlávdegoddi gávnnahii , ahte daid siste ii gávdno oktage gilvvu njuolggadusaid gáibádusaid deavdi evttohus .
Danin bálkkašanlávdegoddi šiehtai ođđajagemánus 2010 cealkit ođđa nammagilvvu , man áigemearri nogai 17.3.2010 .
Ođđa nammagilvvus bálkkašanlávdegoddi dohkkehii váldit árvvoštallamii 142 nammaevttohusa ( evttohusat dieđáhusat mielddusin ) , mat ledje ráhkaduvvon ja doaimmahuvvon dasa gilvvu njuolggadusaid mielde .
Fuolalaš ja vuđolaš árvvoštallama boađusin gilvvu 10-lahttosaš , kulturguovddáža geavaheaddjiorganisašuvnnaid , Senaatti-giddodagaid ja arkiteaktadoaimmahaga ovddasteddjiin čohkiidan bálkkašanlávdegoddi mearridii ovttamielalalaččat cealkit anárašgielat nammaevttohusa Sajosa gilvvu vuoitin ja válljet dan seamma háve maiddái sámekulturguovddáža namman .
( bálkkašanlávdegotti čoahkkáibidju dieđáhusa mielddusin ).
Bálkkašanlávdegotti mielas nammaevttohusain Sajos deavdá buoremusat gilvvu njuolggadusain nammii ásahuvvon gáibádusaid .
Sajos lea namman oanehis , deaivil ja álkit milliibáhcci .
Namma lea maiddái čalmmus , neutrála ja varas , mii ii dagat boastto miellagovaid ja man eai noađut menddo máŋga geavahanoktavuođa .
Namma lea álkit sierra gielain dadjamis ja njuovžilit sojaheamis .
Lassin dat heive bures riikkaidgaskasaš ja elektrihkalaš geavahussii .
Bálkkašanlávdegottis anárašgiela áššedovdin doaibman Ilmari Mattus čilgehusa mielde sajos - nama oažžu dušše dakkár luonddubáiki , mii deavdá guhkálaš orohahkii ásahuvvon čavga gáibádusaid ; dan lahka galget leat boaldenmuorat ja čáhci , ja báikki galgá leat muđuige mielamiel , vuogas ja suddjii , gosa mielas boahtá ja gos orru guhkitge áigge .
Sajos lea dasto buorrin gávnnahuvvon báiki orohaga ceggemii .
Sajos leamašan maiddái juo ovddežis sámiid sosiálalaš areena , gos sii leat deaivvadan , ságastallán áigeguovdilis ja boahttevašge áššiin ja juoba soahpan dain ja lassin bargan ovttas beaivválaš áššiid .
Dán áigái heivehettiin sámekulturguovddáš ánssáša bálkkašanlávdegotti mielas sajos – nama alladássásaš arkitektuvrra ja maiddái alladássásaš ja máŋggabealat doaibmasisdoalu dihte .
Veardádusgovain jurddašemiin kulturguovddáža arkitektuvra ráhkada Sajosa birrasa duovdaga go fas guovddáža doaibmit ja daid barggut ovdanbuktet olbmuid ja sin doaimma , mii Sajosis bargojuvvo .
Go sámekulturguovddážis lea mearri boahtit sámiid ja earáge joavkkuid guoibmás , suohtas , liekkus ja geasuheaddji deaivvadan- ja gávnnadanbáiki ja go guovddáš huksejuvvo guovdu anáralaččaid árbevirolaš ja dáláge ássanguovllu , ánssáša sámekulturguovddáš namman Sajosa hui bures .
Namma symbolisere sámekulturguovddáža mearkkašumi sámiide lagaš ja gudnejahtton báikin .
Sámediggi lea guođđán pateanta- ja registtarráđđehussii ohcamuša Sajosa registreremis dávvirmearkan , goas namma oažžu oktovuoigatvuođalaš geavahansuoji .
Lassin diehtojuohkinvirgebáikkis lea ohccon ja juo ožžojuvvon Sajos-nammii iežas neahttadovddaldat čujuhusain www.sajos.fi.
Sámekulturguovddážii , mii válmmaštuvvá kirkosiidii jagi 2012 , huksejuvvojit doaibmalanjat sámehálddahussii ( sámediggái ) , iešguđetlágan kultur- , oahpahus- ja dutkandoaimmaide ja lassin dálááigásaš čoahkkin- ja máŋggadoaibmalanjat auditorioin .
Kulturguovddáža dárkkuhussan lea láhčit sápmelaččaide buoret eavttuid doalahit ja ovddidit kulturiešráđđema ja maiddái ovddidit almmolaš eallindiliid .
Lassin kulturguovddáš fállá buoret vejolašvuođaid go ovdal lávdadit ja juohkit dieđuid sápmelaččain eamiálbmogin .
Sámekulturguovddáža váldogeavaheaddit ja - doaibmit leat sámediggi ja Sámi oahpahusguovddáš .
Daid lassin eará doaibmit leat Sámegirjerádju ( Anára gieldda girjerádjodoaibma ) , Sámearkiiva ( Arkiivalágádus ) , Sámi Duodji rs , SámiSoster rs ja Lappi guovlluhálddahusvirgedoaimmahat .
Lassin guovddážii bohtet oktasašlanjat nugo auditorio , uhcit čoahkkinlanjat , máŋggadoaibma- ja bálvalanlanjat ja maiddái sullii 60-báikásaš restauráŋŋa .
Sámediggi lea kulturguovddáža váldoláigolaš , mii viidásabbot láigoha lanjaid eará doaibmiide .
Sámekulturguovddáža goasttádusárvu lea 12 miljovnna euro ( álv 0 % Kulturguovddáža viidodat lea sullii 4 800 brm2 ja saddjáivuohta 27 400 brm³ .
Guovddáža huksenbarggut leat álgán dán vahkus ja dat galggašii válmmaštuvvat jagi 2011 loahpa rádjai .
Dálu atnuiváldin ávvudemiid lea mearri doallat álgojagis 2012 .
xxx.
Biologalaš máŋggahápmásašvuođa guoski ON:id oktasašsoahpamuš ( The United Nations Convention on Biological Diversity CBD ) rahppui vuolláičállima várás ON:id biras- ja ovdánankonfereanssas ( UNCED ) Rio de Janeiros jagi 1992 .
Suopma lea ratifiseren biodiversitehtasoahpamuša jagi 1994 .
Biodiversitehtasoahpamuša ulbmilin leat eatnanspáppa ekosystemaid , ealli- ja šaddošlájaid ja daid árbedahkkiid máŋggahápmásašvuođa suodjaleapmi , luondduriggodagaid suvdilis geavaheapmi ja maiddái luonddu genariggodagaid geavaheamis ožžojun ávkkiid vuoiggalaš juohkin .
Biodiversitehtasoahpamuša artihkal 8(j ) geatnegahttá soahpamušoassebeliid suodjalit eamiálbmogiid biodiversitehtii gullevaš árbevirolaš dieđuid .
Artihkal mearrida , ahte soahpamušoassebealit galget riikkasis lágaideaset mielde gudnejahttit , suodjalit ja doalahit biologalaš máŋggahápmásašvuođa suodjaleami ja suvdilis geavaheami dáfus mearkkašahtti álgoálbmogiid ja árbevirolaš eallinvuogi hálddašan báikkálašservošiid dieđu , innovašuvnnaid ja geavadiid , sihke ovddidit ja viiddidit daid guoskadeami dán dieđu , innovašuvnnaid ja geavadiid eaiggádiid lobiin ja veahkehemiin sihke roahkasmahttit dán dieđu , innovašuvnnaid ja geavadiin ožžojun ávkkiid dássebeallásaš juohkima .
Artihkal suddje Suomas sápmelaččaid luonddugeavahussii gullevaš árbevirolaš dieđu .
Artihkal guoská Suomas sápmelaččaid .
Soahpamuša artihkal 10 ( c ) geatnegahttá soahpamušoassebeliid gáhttet ja roahkasmahttit biologalaš resurssaid vieruiduvvan geavaheami árbevirolaš kultuvrralaš vugiiguin , mat heivejit suodjaleami ja suvdilis geavaheami gáibádusaide .
Artihkal 8(j ) ollašuhttima duogáš Suomas.
Suomas birasministeriija ásahii 18.6.2009 Biologalaš máŋggahápmásašvuođa guoski oktasašsoahpamuša eamiálbmogiid árbedieđu gieđahalli artihkal 8 j álbmotlaš áššedovdibargojoavkku sámedikki ságadoalli evttohusas .
Bargojoavku galggai válmmaštallat doaimmaid , mat vuođđuduvvet biologalaš máŋggahápmásašvuođa guoski oktasašsoahpamuša eamiálbmogii árbevirolaš dieđu seailluheapmái gullevaš artihkal 8j-bargoprográmmii .
Bargojoavku doaimmai Suoma luonddu máŋggahápmásašvuođa suodjaleami ja suvdilis geavaheami álbmotlaš strategiija ja doaibmanprográmma 2006-2016 ollašuhttima ja čuovvuma ovddideaddji bargojoavkku vuollásažžan .
Bargojoavku luohpađii loahpparaporttas birasministeriijai 7.6.2011 lágiduvvon semináras .
Bargojoavku dagahii barggu áigge čilgehusa Akwé : Kon – rávvagiid gaskavuođas riikkasis lágaide ja čilgehusa sámiid vierrovuoigatvuođas .
Bargojoavku dagai loahpparaportastis 28 doaibmabidjo-evttohusa ja 11 ávžžuhusa .
Doaibmabijuin evttohuvvo luonddu máŋggahápmásašvuhtii gullevaš árbevirolaš dieđu vuhtii váldima lágaid ja hálddahusa ovddidanfidnuin sihke oahpaheamis .
Bargojoavku evttoha , ahte resurssaid bidjat sámiid luonddu máŋggahápmásašvuhtii gullevaš árbevirolaš dieđu vurkemii , dutkamii ja ealáskahttimii .
xxx.
Biodiversitehta dili buorideami várás leat Suomas ráhkadan álbmotlaš biodiversitehtastrategiijat .
Biodiversitehtastrategiija ollašuhttima jođiha Suoma luonddu máŋggahápmásašvuođa suodjaleami ja suvdilis geavaheami álbmotlaš strategiija ja doaibmaprográmma 2006-2016 ollašuhttima ja čuovvuma ovddideaddji bargojoavku ( ng. Biodiversitehtabargojoavku ) .
Sámedikki ovddasta bargojoavkkus sámedikki ságajođiheaddji .
Ovddit , jagis 2006 jahkái 2016 fámus leamašan strategiija galggai ođasmahttot biodiversitehtasoahpamuša oassebeallečoahkkimiid ja EU:a mearrádusaid geažil .
Strategiija ođasmahttima válmmaštallamat álggahuvvojedje juo jagi 2010 .
Sámediggi oassálasttii strategiija válmmaštallamii váikkuhemiin ráđđehusráđđádallamiidda , artihkkala 8(j)-bargojoavkkus , biodiversitehtabargojoavkkus , addimiin cealkámušaid ja ráđđádallamiin strategiijas eiseválddiiguin .
Oaiveministtar Jyrki Katainen ráđđehusprográmmas leat čatnasan ođasmahttit álbmotlaš biodiversitehtastrategiija , suvdilis ovdáneami prográmma ja ollašuhttit áitatvuloš luonddutiippaid doaibmaplána .
Biodiversitehtastrategiija ollašuhttimis čatnasat dorvvastit sámi kulturlaš vieru ja árbbi geavahit luonddu .
Stáhtaráđđi dohkkehii prinsihppamearrádusa ” Suoma luonddu máŋggahápmásašvuođa suodjaleami ja suvdilis geavaheami strategiijas jagiide 2013–2020 , luonddu bealis– olbmo buorrin ” ( ng. Biodiversitehtastrategiija ) .
Prinsihppamearrádus stivre biodiversitehtastrategiija ollašuhttima Suomas .
Prinsihppamearrádusas lea váldon vuhtii biodiversitehtasoahpamuša oassebeallečoahkkima mearrádusat soahpamuša ollašuhttima ovddideami várás sihke EU:a mearrádusat biodiversitehta suodjaleami várás .
Prinsihppamearrádusas nannejuvvo , ahte biodiversitehtasoahpamuša artihkal 8(j ) geatnegasvuođat gusket Suomas sápmelaččaid .
Prinsihppamearrádus gieđahallá sámiid ruovttuguovllu luonddu máŋggahápmásašvuođa ja sápmelaččaid árbevirolaš dieđu dili ja boahtteáiggi .
Stáhtaráđi prinsihppamearrádusas lea artihkal 8(j):a ja sápmelaččaid guoski mearkkašahtti doaibmabijut ja ulbmilat :.
- Luonddu máŋggahápmásašvuođa suodjaleami ja suvdilis geavaheami guoski mearriduvvon doaimmat ollašuhttojit beaktilit vuođđoláhkii gullevaš riikkavuložiid eanaoamastan- ja hálddašanvuoigatvuođaid sihke juohkeolbmovuoigatvuođaid gudnejahttimiin sihke juohke riikavuloža vástu luonddu máŋggahápmásašvuođa seailluheamis čuovvumiin ja sápmelaččaid luonddu máŋggahápmásašvuhtii gullevaš árbevirolaš dieđuid gudnejahttimiin.
- Stáhtaráđđi gidde erenoamáš fuopmášumi davvi luonddu hávváduvvanvuhtii , čuovvundárbbuide ja áittadahkkiid ovddalgihtii vuhtii váldimii sihke suodjaleapmái ja suvdilis geavaheapmái álbmotlaš eanageavaheapmái gullevaš lágaid ja hálddahusa čielggasmahttimiin sihke oktasašbarggus árktalaš guovllu ja Barentsa euroárktalaš guovllu riikkaiguin ovddidemiin sápmelaččaid vuoigatvuođaid eamiálbmogin ee. eanageavaheapmái gullevaš lágaid čielggasmahttimiin ja oassálastimiin aktiivalaččat riikkaidgaskasaš oktasašbargui eamiálbmogiid vuoigatvuođalaš ja duođalaš suodjaleami nannema várás .
- Stáhtaráđđi ollašuhttá luonddu máŋggahápmásašvuođa suodjaleami ja suvdilis geavaheami oktavuođas oktasašsoahpamušas ja dan mearrádusain girjejun eamiálbmogiid árbevirolaš dieđuid guoskavaš linjemiid ja deattuha Suoma vejolašvuođaid doaibmat báktečuollin riikkaidgaskasaš servošiin artihkal 8(j ) ollašuhttimis .
Konkrehtalaš doaibmabijut :.
Ulbmil 14 .
Vealtameahttun bálvalusaid buvttadeaddji ekosystemat ođasmahttojit ja dorvvastuvvojit váldimin fuopmášupmai sosiálalaš , ekonomalaš ja kulturlaš ášši beliid .
Dás váldo fuopmášupmái earet eará čáhcái , dearvvasvuhtii , ealáhusaide ja buresveadjimii gullevaš ekosystemabálvalusat sihke sápmelaččaid dárbbut eamiálbmogin .
- Ulbmil 18 .
Luonddu máŋggahápmásašvuođa suodjaleami ja suvdilis geavaheami dáfus lea dehalaš ahte sápmelaččaid árbevirolaš dieđuid ja vieruid sihke biologalaš resurssaid árbevirolaš geavaheami gudnejahttit , ealáskahttit ja suodjalat riikkasis lágáid ja riikkaidgaskasaš geatnegasvuođaid mielde ovddidemiin árbevirolaš dieđu suodjaleami guoskavaš hálddahusa ja lágaid .
Oktasašsoahpamuša ollašuhttimis váldo vuhtii sápmelaččaid buorre ja beaktilis oassálastin buot dárbbašlaš dásiin oktasašsoahpamuša ja oassebeallečoahkkimiid mearrádusaid mielde .
Biodiversitehtadoaibmaprográmma.
Biodiversitehtabargojoavkkus lea ollašuhttima doarjjan ráhkaduvvon eiseválddiid ja čanusjoavkkuid geatnegahtti doaibmaprográmma .
Doaibmaprográmma lea fámus jahkái 2020 ja dan ollašuhttima čuovvut ja ovddidat biodiversitehtabargojoavkkus .
Sámediggi lea oassálastán doaibmaprográmma válmmaštallamii .
Doaibmaprográmma gieđahallá viidásabbot go áitosaš strategiija sámiid ruovttuguovllu luonddu máŋggahápmásašvuođa dili ja sápmelaččaid luonddu máŋggahápmásašvuhtii gullevaš árbevirolaš dieđu dili .
Doaibmaprográmmas leat ásahuvvon doaibmabijuide áigetávvalat ja vástubealit .
Doaibmaprográmmas leat máŋggat sápmelaččaid guoski ulbmilat .
Sápmelaččaide dehalamos doaibmabijut :.
2 ) Ovddidat oahpaheddjiid dievasmahttinskuvlema ealánšládjadovdamušas ja luonddu máŋggahápmásašvuođa guoskavaš gažaldagaid pedagogihkas .
Ovddidat ođđa diehtoteknologiija mielde šládjadovdamuša ja suvdilis ovdáneami bajásgeassima ( ee. sámeoahpahusas ja dan oahppamateriálabuvttadeamis luonddu máŋggahápmásašvuođa guoski árbevirolaš dieđu sihke dan suodjaleami ja árvvu ) .
 OKM .
, Sámediggi.
16 ) Guoskaduvvo CBD-oktasašsoahpamuša 9. oassebeallečoahkkima dohkkehan eaktodáhtolaš Akwé : Kon – rávvagiid sámiid ruovttuguovllu eanageavaheami plánemis ja stivremis sihke váldit vuhtii rávvagiid eanageavaheami stivremii gullevaš lágaid ođasmahttimis .
xxx.
xxx.
xxx.
xxx.
xxx.
22 ) Ollašuhttit eará hálddahussurggiid ja čanusjoavkkuid oktasašbargun ráhkaduvvon doaibmaplána Suoma áitatvuloš luonddutiippaid dili buorideami várás .
Buoridat diehtovuođu luonddutiippaid suodjaleami , divššu , ođasmahttima , dutkamuša ja čuovvuma čuoziheami dihtii .
Lasihat oktasaš dieđu luonddutiippaid mearkkašumis oassin riikkamet luonddu máŋggahápmásašvuođa .
Dárkkálmahttit áddejumi vuovdelágan luonddutiippaid áitatvulosvuođas .
xxx.
xxx.
xxx.
xxx.
xxx.
35 ) Ovddidat luonddu máŋggahápmásašvuođa suodjaleami sihke sámiid kultuvrra ja árbevirolaš ealáhusaid dáfus suvdilis luondduturismma ja luonddu virkkosmahttingeavaheami stáhtaráđi luonddu virkkosmahttingeavaheami ja luondduturismma guoskavaš prinsihppamearrádusa ( VILMAT ) ja Suoma turismastrategiija 2020 mielde .
xxx.
xxx.
xxx.
xxx.
37 ) Nánnet luonddu máŋggahápmásašvuođa dáfus suvdilis guovlluidgeavaheami plánema turismaguovddážiid birra ovdamearkan čohkkemiin turismabálvalusaid luonddu máŋggahápmásašvuođa dorvvasteami perspektiivvas .
xxx.
xxx.
xxx.
xxx.
67 ) Geahpedat ealáhusdoaimmas , dego lavdnjebuvttadeamis ja ruvkebuvttadeamis , šaddi ekosystemabálvalusaid fuotnáneami , omd. luonddu ja virkkosmahttingeavaheami sihke sámiid árbevirolaš ealáhusaid dáfus vahátlaš birasváikkuhusaid , erenoamážit čázádat- ja eará suđđamiid , beavttálmahttimin doaibmasuorggi iežas , buoremus tehnihkáin ollašuhtton birasgáhttendoaibmabijuid .
78 ) Stivret davvi meahcceguovlluid ja suodjalanguovlluid eanageavaheami sihke luondduturismii ja luonddu máŋggahápmásašvuhtii vuođđuduvvi ealáhusdoaimma roahkasmahttimiin máŋggahápmásašvuođa dorvvasteami ja iešguđet beroštumiid oktiiheiveheami .
Ovddidat duottarguovlluid eanageavaheami ollislaš plánema Akwé : Kon – rávvagiid mielde nu , ahte boazodoalu ja eará eanageavaheami ruossalasvuođat geahppánit ja vahátlaš váikkuhusat duottarlundui helpejit .
xxx.
xxx.
xxx.
79 ) Ovddidat boazodoalu dálve- ja geasseguohtuneatnamiid lonohallama ja láiddoninventeremiid guohtuneatnamiid gierdannávccaid dorvvasteami dihtii oktasašbarggus bálgosiiguin , váldimin vuhtii ášši guoski dutkandieđu , sápmelaččaid luonddu máŋggahápmásašvuhtii gullevaš árbevirolaš dieđu ja eará boazodollui laktáseaddji dieđu .
Roahkasmahttit bálgosiid ráhkadit máŋggaulbmillaš boazodoalloplánaid .
Joatkit guohtoneatnamiid diliid čuovvuma ja ovddidat guohtoneatnamiid inventerenvugiid .
, Sámediggi.
84 ) Mielde maiddái luonddu máŋggahápmásašvuhtii gullevaš sápmelaččaid árbevirolaš dieđu vuhtii váldima joatkit barggu ILO:a eamiálbmogiid guoski oktasašsoahpamuša ratifiserengáibádusaid čilgema várás ráđđehusprográmma ulbmila mielde sihke loahpahat Davviriikkalaš sámesoahpamuša guoski ráđđádallamiid .
Artihkal 8 ( j ) – bargojoavkku loahpparaporttas ovdanbuktojun doaibmabijuid ollašuhttima joatkit , vuođustun sivaid dihtii doaibmabijut dárkkistuvvojit ja dievasmahttojit ođđa artihkkala 8(j)-bargojoavkkus ja doaibmabidjoevttohusat buktojit čuovvunbargojovkui dohkkeheami várás .
xxx.
xxx.
xxx.
xxx.
85 ) Ráhkkanat váldit atnui CBD-oktasašsoahpamuša oassebeallečoahkkima dohkkehan indikáhtoriid , mat gusket gielalaš máŋggahápmásašvuođa , sámiid ruovttuguovllu eanageavaheami ja árbevirolaš ealáhusaid dili ja ovdáneami sihke árbevirolaš dieđu , innovašuvnnaid ja geavadiid dili ja ovdáneami .
Artihkal 8(j):a ollašuhttin Suomas joatkašuvvá.
Birasministeriija ásahii nuppi álbmotlaš artihkal 8(j)-áššedovdibargojoavkku doaibmabadjái 15.2.2013-31.12.2014 .
Bargojoavku doaibmá biodiversitehtabargojoavkku vuollásažžan ja raportere dasa iežas doaimmain .
Bargojoavkku bargun lea ee :.
- Lasihit oppalaš dieđu artihkal 8(j):s , dan geatnegasvuođain ja ollašuhttimis.
- Ovddidit biodiversitehtastrategiija ja – doaibmaprográmma 8 j guoskavaš ulbmiliid ollašuvvama.
- Válmmaštallat Suoma oainnuid riikkaidgaskasaš biodiversitehtasoahpamuša čoahkkimiidda artihkal 8(j):ai gulavažžan.
Bargojovkui gullet :.
Klemetti Näkkäläjärvi , ságajođiheaddji ( sámediggi ).
xxx.
Katri Santtila ( oahpahus- ja kulturministeriija ).
Timo Tolvi ( eana- ja meahccedoalloministeriija ).
xxx.
Päivi Lundvall ( Lappi Ebi-guovddáš ).
Petra Magga-Vars ( sámediggi ).
Áššedovdi Heikki Paltto ( sámediggi ).
Áššedovdi Elina Helander-Renvall ( Lappi universitehta árktalaš guovddáš ).
Čálli Sanna-Kaisa Juvonen ( Meahciráđđehus ).
Čálli Suvi Juntunen ( sámediggi ).
Bargojoavkku doaimmat.
Artihkal 8(j ) riikkaidgaskasaš máŋggajagaš bargoprográmmas leat mearridan váldit atnui indikáhtoraiid gielalaš máŋggahápmásašvuođa dilis ja ovdáneamis ; eamiálbmogiid árbevirolaš guovlluid eanageavaheami nuppáštusain ja ovdáneamis sihke árbevirolaš ealáhusaid ollašuhttima dilis ja ovdáneamis .
Indikáhtoriid ulbmilin lea čielggadit artihkal 8(j):a gáhtten árbevirolaš dieđu dili .
Álbmotlaš artihkal 8(j)-bargojoavku lea álggahan doaimmaid indikáhtoriid atnui váldima dihtii .
Bargojoavku lea válmmaštallan ja válmmaštallá ain biodiversitehtasoahpamuša čoahkkimiidda Suoma oaiviliid , mat laktásit artihkal 8(j)-artihkkalii .
Bargojoavkku ulbmilin lea ráhkadit evttohusaid Akwé : Kon – rávvagiid ollašuhttimis eanageavahan- ja huksenlága ja birasváikkuhusaid árvvoštallamis addon lága ollašuhttimis .
Bargojoavkku ulbmilin lea maiddái jorgalahttit suoma-ja sámegillii 10. oassebeallečoahkkima dohkkehan Tkarihwaie:ri – etihkalaš meannudanvuohkenjuolggadusaid sihke bargat evttohusaid daid ollašuhttima várás.
Suomas .
Tkarihwaie:ri lea keha ' ka – álbmoga giella ( mohawk- ) giella ja dárkkuha ” rivttes vuogi ” .
Meannudanvuohkenjuolggadusa ulbmilin lea dorvvastit eamiálbmogiid kulturlaš - ja intellektuálalaš árbbi gudnejahttima eamiálbmogiid guoski fidnuin .
Bargojoavku gieđahallá maiddái genariggodagaid oažžuma ja ávkkiid juohkima gieđahalli Nagoya beavdegirjji ratifiserema Suomas sihke čuovvu biodiversitehtastrategiija ja – doaibmaprográmma artihkal 8(j ) guoski áššiid ollašuvvama .
Meroštallamat.
Vuosttas artihkal 8(j)-bargojoavku lea árbevirolaš dieđu hálddašeddjiid gullama maŋŋá dahkan oktasaš meroštallamiid sápmelaččaid luonddu máŋggahápmásašvuhtii gullevaš árbevirolaš dieđus , vierrovuoigatvuođas ja beaivválaš luonddugeavaheamis .
Arbevirolaš diehtu.
Sápmelaš luonddu máŋggahápmásašvuhtii gullevaš árbevirolaš diehtu boahtá ovdan sápmelaš luonddugeavaheamis ja árbevirolaš sámeealáhusaid ollašuhttimis dahjege boazodoalus , guolásteamis , meahčástusas , čoaggimis ja dujiin sihke luondogaskavuođas .
Diehtu sirdása sámegiela lundui , duovdagii , dálkái , boazodollui , dujiide , bivdui ja guolástussii gullevaš terminologias sihke sámegielat báikenamain .
Árbevirolaš diehtu sirdo diđolaš oahpaheami , boarrasut buolvvas ožžojun málle , juigosiid ja njálmmálaš máinnastanárbbi bokte sihke boazodoallo- , guollebivdo- , čoaggin duodje- ja meahcástanvieruid bokte .
Luonddugeavaheapmi.
Sápmelaččaid árbevirolaš luonddugeavaheapmi vuođđuduvvá sápmelaš árvomáilbmái , sosiálalaš vuogádahkii ja vierrovuoigatvuhtii .
Luonddugeavaheapmi lea earálágan iešguđege sámeealáhusain .
Luonddugeavaheapmi lea gitta maiddái eatnandieđalaš diliin ja luonddu diliin .
Vierrovuoigatvuohta.
Sápmelaš luonddu máŋggahápmásašvuhtii gullevaš vierrovuoigatvuohta stivre árbevirolaš eanageavaheami , servoša siskkáldas gaskavuođaid mat laktásit eanageavaheapmái , hábme vuođđojurdagiid návddašan-eatnamiidda ja stivre luondduresurssaid ávkkástallama suvdilis vugiin sápmelaš vuoigatvuođadovddu mielde .
Kultuvra- dajaldat.
Sámekultuvrras árbevirolaš kultuvra-dajaldat dárkkuha juigosiid , sámeduoji , sámedáidaga , máinnastanárbevieruid ja myhtaid , girjjálašvuođa , sámegielat báikenamaid sihke sámi huksenárbevieruid ( ee. gođiid , kámmiid , iešguđetlágan áittiid ) .
Lassin sámi dološoskui gullevaš oaffaruššan siiddiide lea kulttuvra-dajaldat .
Ođđasut kultuvra – dajaldagat dárkkuhit modearna sámemusihka , teáhtera ja filbmadáidaga .
Sámedikki ulbmilat árbevirolaš dieđu suodjaleami várás.
Sámediggi lea ásahan njunušulbmilin válgabaji 2012-2015 doaibmaprográmmastis , ahte álbmotlaš artihkal 8(j)-bargojoavkku loahpparaportta doaibmabidjo-evttohusat ja ávžžuhusat leat ollašuhtton go válgabadji nohká .
Lassin sámedikki čoahkkin lea ásahan čuovvovaš ulbmiliid árbevirolaš dieđu gáhttema várás :.
Sámediggi oassálastá beaktilit Suoma luonddu máŋggahápmásašvuođa ja suvdilis geavaheami strategiija ja doaibmaprográmma 2012-2020 ollašuhttima dihtii , čuovvumii ja váikkuhanvuođa árvvoštallamii ja ovddida sápmelaččaid guoski ulbmiliid farggamusat ollašuhttima .
Sámediggái lea dorvvastuvvon doarvái resurssat oassálastit strategiija ja doaibmaprográmma ollašuhttima várás .
Sámediggi oassálastá beaktilit ja aktiivalaččat Nagoya beavdegirjji ratifiserenprosessii ja ollašuhttimii .
Árbevirolaš dieđu ealáskahttinfidnuid ollašuhttin lea álgán .
Sámediggi váldá vuhtii iežas doaimmas sápmelaččaid árbevirolaš dieđu dárbbuid ja ovddida árbevirolaš dieđu seailuma , sirdašuvvama ja ovdáneami boahtti buolvvaide buot iežas doaimmain .
Sámediggi ovddida ja ráhkada vejolašvuođaid sápmelaččaid árbevirolaš dieđu dutkanguovddáža vuođđudeami várás .
Biodiversitehtasoahpamuša 5. oassebeallečoahkkin lea dohkkehan eaktodáhtolaš Akwé:Kon – rávvagiid .
Rávvagiid leat válmmaštallan riikkaid ja eamiálbmogiid oktasašbargun .
Rávvagiid leat oaivvildan vuhtii váldima várás eamiálbmogiid , dego Suoma sápmelaččaid , ruovttuguovllus ollašuhtton dakkár fidnuid plánemis sihke plánaid ja prográmmaid válmmaštallamis ja váikkuhusaid árvvoštallamis , mat sáhttet váikkuhit sámekultuvrii , - ealáhusaide ja kulturárbái .
Rávvagat gáibidit , ahte fidnuid ja plánaid ráhkadeapmi galggašii vuođđuduvvat eamiálbmogiid dárbbuide ja oainnuide .
Eamiálbmogat galggašedje oassálastit fidnu buot muttuide plánemis ollašuhttimii .
Oassebeallečoahkkin lea evttohan , ahte riikkat válddášedje rávvagiid oassin biras- ja sosiálaváikkuhusaid árvvoštallama guoski lágaid ja rávvagiid .
Riikkat ja eamiálbmogat galggašedje Akwé : Kon – rávvagiid ollašuhttimiin hábmet bissovaš eamiálbmoga dohkkehan vuogádatlaš meannudeami sosiálalaš , biras- ja kulturlaš ášši beliid čáhkadeami dihtii plánemii ja mearrádusdahkamii .
Rávvagiid ollašuhttimiin sáhttit ovddidit eamiálbmogiid doaibmandáidduid .
Akwé : Kon – rávvagiid čuovvumiin vahátlaš váikkuhusaid eamiálbmogiidda sáhttit identifiseret ja hehttehusaid sáhttit unnidit .
Rávvagiid mielde fidnu válmmaštallamii galget oassálastit eamiaálbmoga ovddasteaddjit ja barggus galgá vuhtii valdit dásseárvvu ja iešguđege buolvvaid dárbbuid .
Eamiálbmoga ovddasteddjiide galgá addit doarvái resurssaid , vai sii sáhttet oassálastit fidnu válmmaštallamii .
Eamiálbmotservoša gálgá dieđihit válmmaštallama buot muttuin , eará mediain ja servoša geavahan gielaiguin .
Fidnus galgá girjet eamiálbmoga oaiviliid ja fuolaid ja daid galgá gieđahallat vuoiggalaččat .
Eamiálbmot ovddasteaddjit galget oassálastit fidnu birrasa guoski , kulturlaš ja sosiálalaš váikkuhusaid árvvoštallamii .
Juos fidnu dagaha negatiivalaš váikkuhusaid eamiálbmogii , fidnus vásttolaš ja eamiálbmogiid ovddasteaddjit galget soahpat litnudeaddji doaibmabijuin negatiivalaš váikkuhusaid geahpedeami dihtii .
Fidnu ollašuvvama galgá čuovvut ovttas eamiálbmoga ovddasteddjiiguin .
Eaktodáhtolaš Akwé : Kon – rávvagat leat Suomas dárkkuhuvvon sámiid ruovttuguovllu eanageavaheami plánemis ja birasváikkuhusaid árvvoštallamis vásttolaš eiseválddiide , láhkaaddiide , árvvoštallamiid bargiide , YVA – fidnuin vásttolaččaide , lávvaráhkadeddjiide , Meahciráđđehussii , lohpevirgeoapmahaččaide , sámediggái ja nuortalaččaid giličoahkkimii sihke sámeservošiidda .
Akwé:Kon – rávvagiid guoskadeapmi Suomas.
Bátneduottara meahcceguovlo-eatnama dikšun - ja geavahanplána ráhkadeamis lea guoskaduvvon vuosttas geardde Akwé : Kon – rávvagat sihke Suomas ja obanassii máilmmis .
Rávvagiid guoskadeamis lea válmmaštuvvan loahpparaporta .
Meahciráđđehus lea ovttas sámedikkiin ráhkadan bissovaš málle Akwé : Kon – rávvagiid guoskadeamis eana- ja čáhceguovlluid eanageavaheami plánemis mat leat Meahciráđđehusa hálddus .
Rávvagat eai guoskaduvvo sámedikki dahkan evttohusain fuolakeahttá lávvaráhkadeami stivrejeaddji eanageavahan - ja huksenlága ollašuhttimis eaige birasváikkuhusaid árvvoštallanproseassas ( ng. YVA-lágas ) .
Riikkaidgaskasaš mearrádusdahkan.
Biodiversitehtasoahpamuša ollašuhttima guoski mearrádusaid ja ávžžuhusaid addet guovtti jagi gaskkaid dollojun oassebeallečoahkkimiin .
Oassebeallečoahkkimii artihkal 8(j ) guoski áššiid válmmaštallá riikkaidgaskasaš bargojoavku , Ad Hoc Working Group on Article 8(j ) and related provisions .
Ovddit geardde bargojoavku čoahkkanii jagi 2013 golggotmánus Montrealas .
Bargojoavkku barggu stivre oassebeallečoahkkima dohkkehan artihkal 8(j):a máŋggajagáš bargoprográmma .
Bargojoavkku bargui oassálastet riikkaid ja eamiálbmogiid ovddasteaddjit .
Sámediggi oassálastá bargojoavkku čoahkkimii oassin Suoma stáhta delegašuvnna ja Suopma bealistis oassin Eurohpa Uniovnna delegašuvnna .
Eurohpá Uniovnna hábme oktasaš oaivila čoahkkinmearrádusaide ja sáđajođiheaddjiriika ráđđádallá lahttoriikkaid bealis buohkaid guoski čoahkkinmearrádusain .
Suopma raportere soahpamuša ollašuhttimis biodiversitehtasoahpamuša čállingoddái .
Viđát riikaraporta addui miessemánus 2014 .
Čuovvovaš biodiversitehtasoahpamuša oassebeallečoahkkin lágiduvvo golggotmánus 2014 Mátta-Koreas .
Sámediggi oassálastá oassebeallečoahkkimiidda Suoma stáhta delegašuvnnas .
Artihkal 8(j)-bargojoavkku loahpparaporta.
Čuovus1 čoahkkáigeassutabealla.
Čuovus 2 : Duogášmateriála : vierrovuoigatvuohtačilgehus.
Čuovus 3 Duogášmateriála Čilgehus Akwé : Kon - rávvagiid gaskavuođas Suoma lágaide.
Čuovus 4 Muittuhančála Akwé : Kon rávvagiid gaskavuođas Yva-lágaide.
Čuovus 5 : Muittuhančála Akwé : Kon rávvagiid guoskadeamis eanagavahan- ja huksenlága ollašuhttimis.
Čuovus 6 : Elina Helander-Renvall ja Inkeri Markkula ( 2011 ) : Luonddu máŋggahápmásašvuohta ja sápmelaččat.
Čuovus 7 Fidnuplána sámegielat báikenamaid čoaggin- ja vurkenfidnun.
Čuovus 8 Duogášmateriála , Árbevirolaš dieđu suodjaleapmi sámiid ruovttuguovllus.
Akwé:Kon rávvagiid jorgalus suomagillii.
Suoma dievasmahttin biodiversitehtasoahpamuša ollašuvvama gieđahalli dieđahussii ( 29.11.2001 ).
Suoma 5 riikaraporta biodiversitehtasoahpamuša ollašuhttimis Suomas.
( eaŋgalsgillii ).
Loahpparaporta : Akwé : Kon – rávvagiid guoskadeamis Bátneduottara meahcceguovlo-eatnamiid dikšun- ja geavahanplána ráhkadeamis ( suomagillii , davvisámegilli ja eaŋgalsgillii ).
Sámediggi attii stipeanddaid sámegiela oahppiide.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot 12 stuđentii , geat leat čađahan sámegiela iskosa stuđeantadutkosis ja 13 oahppái , geat besse vuođđooahpahusas .
Sámedikki stipeandda ožžo čuovvovaš nuorat :.
Stuđeanttat :.
Madetoja musihkkalogahat , Oulu : Unna-Maari Pulska ( davvisámegiella ).
Eanodaga logahat : Rosa-Máren Magga ( davvisámegiella ) ja Mareena Keskitalo ( davvisámegiella ).
Avvila logahat : Milla Moilanen ( anárašgiella ) , Arla Magga ( davvisámegiella ) ja Essi Ranttila ( davvisámegiella ).
Ohcejoga sámelogahat : Anni Kaisa Koivisto ( davvisámegiella ).
Haukipudas logahat : Heija Länsman ( davvisámegiella ).
Lyseonpuisto logahat , Rovaniemi : Inga Maaret Aikioniemi ( davvisámegiella ).
Soađegili logahat : Elli-Marja Hetta ( davvisámegiella ) , Miira Suomi ( davvisámegiella ) ja Roosa Nuorgam ( davvisámegiella ).
Vuođđooahpahusa čađahan oahppit :.
Heahtá badjeskuvla : Juhán-Tuommá Magga ( davvisámegiella ) ja Iina-Marja Juuso ( davvisámegiella ).
Anára badjeskuvla : Gabriela Satokangas ( davvisámegiella ) ja Tytti Kuusisto ( nuortalašgiella ).
Avvila badjeskuvla : Sara Nuorgam ( davvisámegiella ).
Čeavetjávrri skuvla : Anna-Katariina Feodoroff ( nuortalašgiella ).
Gáregasnjárgga skuvla : Matias West ( davvisámegiella ) ja Nora Pieski ( davvisámegiella ).
Vuohču skuvla : Jouni Hetta ( davvisámegiella ).
xxx.
Napabijre badjeskuvla : Katja Anttonen ( davvisámegiella ) , Eero Anttila ( davvisámegiella ) ja Jussa Rahko ( davvisámegiella ).
Sámediggi sávvá lihku ja buorre geasseluomu buohkaide !.
Sámekulturguovddáš Sajosa vuođđogeađgi muvrej.
Sámekulturguovddáš SAJOSA vuođđogeađgi muvrejuvvui Anáris vistti huksenbáikkis duorastaga 10.6.2010 dmu 14 álgán dilálašvuođas .
Dilálašvuođa ávvuhállin lei riikkabeivviid ruhtaváljagotti ságajođiheaddji , riikkabeailahttu Hannes Manninen .
Guovdu Anára kirkosiidda , Juvdujoga gáddái ja Anárjávrri lahkosii boahtti sámekulturguovddáža vuđđui muvrejuvvui metállaskáhppu , mii sisttis doalai ee. vuođđogirjji ( njeallje sierra giellaveršuvnna ; suomagielat , anárašgielat , nuortalašgielat ja davvisámegielat ) , anus leahkki šlántečoakkáldaga , Anáris almmustuvvi ođđaseamos báikkálašaviissaid ( Inarilainen , Ávvir , Lapin Kansa ja Pohjolan Sanomat ) ja árbevirolaš sápmelaš , Sámi Duodji-buvttamearkkain merkejuvvon dujiid .
Siiddas joatkašuvvan ávvudilálašvuođas ávvusága doalai riikkabeivviid ruhtaváljagotti ságajođiheaddji riikkabeailahttu Hannes Manninen .
Sámedikki sága doalai Sámedikki ságajođiheaddji Klemetti Näkkäläjärvi , geavaheaddji sága doalai prošeaktahoavda Juha Guttorm ja hukseheaddji sága doalai Senaatti-kiinteistöt hoavda Jukka Liede .
Anára gieldda dearvvahusa dilálašvuhtii buvttii Anára gielddastivrra ságajođiheaddji Teuvo Katajamaa .
Dilálašvuođa ávvumusihkas vástidii Annukka Hirvasvuopio-Laiti .
Adjágas váldoloaiddasteaddjin Ijahis idjii.
Riikkaidgaskasaččat birgen sámejoavku Adjágas boahtá borgemánus Anáris lágiduvvon Ijahis idja - eamiálbmogiid musihkkadáhpáhusa váldoloaiddasteaddjin .
– Konsearta lea Adjágasa vuosttas Suomas .
Ijahis idja - festiválaorganisášuvdna lea ilus , go oažžu vuostáiváldit ná dehálaš sámejoavkku dáhpáhussii ja ahte sin musihka beassat gullat viimmat Suoma Sámis , festiválahoavda Anna Näkkäläjärvi rámiida .
Adjágas laktá musihkas davvisápmelaš juigosa ja modearna musihka šuoŋaid .
Joavkku maŋimuš albuma lea Mánu rávdnji ( 2009 ) , man ovdal almmustuvai debyhtaskearru Adjágas ( 2006 ) .
Adjágas loaiddastii Vancouver olympiagilvvuid kulturprográmmas ja lea erenomáš bivnnut joavku nu ruovttueatnamis Norggas go riikkaidgaskasaččatge .
Jagi 2010 temán lea oktiigullevašvuohta.
Čihččet geardde lágiduvvon Ijahis idja čuodjá Anára kirkosiiddas 20.–22.8.2010 .
Festivála lea stáđásmahttán iežas sajádaga sámemusihka ovdanbukti dehaleamos dáhpáhussan Suomas .
Festivála temán lea dán jagi eamiálbmogiid oktiigullevašvuohta .
Eamiálbmogat bohtet Anárii golmma sierra nannámis ja kultuvrraid deaivvadeapmi lea áidnalunddot festivála historjjás .
Ijahis ija váldodáhpáhus lea lávvardaga 23.8. lágiduvvon Ijahis ija - konsearta , gos gullat Adjágasa musihka lassin eamiálbmotgussiid loaiddastemiid , árbevirolaš sámi vokálamusihkkašlájaid loaiddasteddjiid ja maiddái sámi räp Amocis ja Ailu Valles ja olu eará sámemusihka .
Ijahis idja - dáhpáhusa lágidit ovttasbarggus Anára Sámisearvi rs , Sámediggi , Sámi oahpahusguovddáš , Sámemusea Siida , Anára gielda , Giellagas-instituhtta ja Anára searvegoddi .
xxx.
xxx.
xxx.
GOLLEGIELLA - Davviriikkalaš sámi giellabálkkašupmi 2010.
Gollegiella - davviriikkalaš sámi giellabálkkašupmi geigejuvvo njealját geardde čakčat 2010 sámeministariid ja sámediggepresideanttaid deaivvadeamis Stockholmas skábmamánus .
Giellabálkkašupmi addojuvvo ovttaskas olbmui dehe organisašuvdnii Norggas , Ruoŧas , Suomas dehe Ruoššas sámegiela ovddideamis .
Giellabálkkašumi leat ásahan sámeáššiin vástideaddji ministarat Norggas , Ruoŧas ja Suomas ovttas dáid riikkaid sámediggepresideanttaiguin .
Bálkkašupmi geigejuvvui vuosttaš geardde jagi 2004 , ja dat juhkkojuvvo juohke nuppi jagi .
Bálkkašumi sturrodat lea 12 500 euro .
Giellabálkkašumi ulbmil Giellabálkkašumi ulbmilin lea váikkuhit sámegiela ovddideapmái , gárggiidahttimii ja seailluheapmái Norggas , Ruoŧas , Suomas ja Ruoššas .
Gii sáhttá oažžut bálkkašumi ?.
Giellabálkkašupmi juhkkojuvvo ovttaskas olbmuide ( maiddái joavkkuide ) dehe servošiidda ( omd. searvi , ovttastus , ásahus , instituhtta ) mat leat earenoamážit bidjan návccaid sámegiela ovddideapmái , gárggiidahttimii dehe seailluheapmái .
Giellabálkkašupmi sáhttá addojuvvot ovdamearkka dihte čálalaš , njálmmálaš dehe eará bargguin mat gusket hui viidát sierra servodatsurggiide .
Bálkkašumi supmi sáhttá juogadit eanet go ovtta vuoitái .
Evttot kandidáhtat !.
Ovttaskas olmmoš , joavku dehe searvvuš Norggas , Ruoŧas , Suomas ja Ruoššas sáhttá dahkat evttohusa jagi 2010 bálkkašumi vuoitin .
Evttohus bálkkašumi vuoitin oktan čálalaš ákkastallamiin man guhkkodat oažžu leat eanemustá 1-2 siiddu , galgá ollet čakčamánu 1. beaivvi rádjai dán čujuhussii :.
Njuolggadusat ja bagadus.
Árvvoštallanlávdegoddi.
Brita Stina Sjaggo ( árvvoštallanlávdegotti čálli ) Sametinget Box 90 SE-981 22 Kiruna Sweden.
xxx.
Sámi oahpahusguovddáš.
Sámekulturguovddáža nubbi váldoláigolaš lea Sámi oahpahusguovddáš ( SOG ) .
Sámekulturguovddáža vuosttaš geardái bohte skuvlla media- ja gielaoahpahuslanjat , virtuálaskuvla ja musihkka- ja filbmastudio alladási teknihkain .
Sámi oahpahusguovddáš lea nuppi dási skuvla , mii ordne mángga suorggi ámmátoahpahusa suoma- ja sámegillii ja ovddida sámekultuvrra olles sámi guovllus .
Eará doaibmabáikkit leat Avvilis , Gápmasa Doaivonjárggas ja Eanodaga Heahtás .
Skuvlen- ja dutkanovttasbargu ollá sámeguovllu riikkaid lassin erenomážit davvi eamiálbmogiid máilbmái .
Sámi oahpahusguovddážis válmmasnuvvet merkonomat , datanomat , restoráŋŋa goahkat , turismabálvalusaid buvttadeaddjit , artisánat , boazodoallit ja lagasdikšut .
Dasa lassin oahpahusguovddážis leat dábálaš čuvgejeaddji suorggit ja rávesolbmuid skuvlejupmi .
Sámi oahpahusguovddáža Sajosa vástuolmmoš lea Liisa Holmberg .
Duodji Shop.
Sámi Duodji , Suoma sámeduojáriid searvi Duodji Shop oaččui ođđa gávppi ja doaimmahatsaji sámekulturguovddáš Sajosis .
Sámi Duodji lea guovddáža vuosttaš gearddis , váldouvssa guoras , nu ahte gávpái lea álki boahtit .
Sápmelaš duodji lea muđuige árvvus ođđa kulturguovddážis , danin go feaskáris leat oaidnimis ollu sámi duojit .
Sámi Duodji lea 30 jagi boares searvi ja das leat sulaid 300 lahtu .
Sámi Duodji bargá maid nuoraiguin ja mánáiguin .
Sámi Duodji gávppis leat vuovdimassii eakti sámi duojit , girjjit , musihkka ja duodjeávdnasat .
Sámi Duojis leat barggus gaskamearálaččat vihtta olbmo , geain golmmas barget Anáris .
Duodji Shop beaivválaš jođiheaddji lea Aune Musta .
Lassedieđut Sámi Duojis .
Sámediggi.
Sámekulturguovddáža váldoláigolaš lea Sámediggi ja dan ovddasvástádussan lea kulturguovddáža dábálaš sajiid koordineren ja ovddosguvlui láigoheapmi eará doaibmiide .
Kulturguovddážis Sámediggi oaččui atnui 1095 m2 .
Guovddáža nuppi ja goalmmát gearddis leat Sámedikki hálddahuslanjat .
Sámediggi lea Suoma sámiid alimus ovddasteaddji politihkalaš-iešmearrideaddji orgána , guhte doaibmá vuoigatvuohtaministeriija hálddahussuorggis .
Sámedikki guovddášbargun lea plánet ja ollašuhttit Suoma vuođđolágas sápmelaččaide dorvvastuvvon giela ja kultuvrra guoski iešmearrideami .
Sámediggi ovddasta sápmelaččaid álbmotlaš ja riikkaidgaskasaš oktavuođain ja dikšu sámiid giela , kultuvrra ja sin sajádaga eamiálbmogiid guoski áššiin .
Sámediggi sáhttá dahkat eiseválddiide álgagiid ja evttohusaid ja addit cealkámušaid .
Sámedikki 21 lahtu ja njeallje várrelahtu válljejuvvojit sámiid gaskkas juohke njealját jagi válggaiguin .
Sámedikki doaimmahagat juohkašuvvet dábálaš , sámegiela sihke skuvlen- ja oahppomateriáladoaimmahahkii .
Sámedikki ollesáigásaš sátnejođiheaddji lea Klemetti Näkkäläjärvi .
Lassediehtu Sámedikki birra .
Sámearkiiva.
Sámearkiiva doaibmá sámekulturguovddáš Sajosis .
Arkiiva lea Suoma Riikkaarkiivva oassi .
Sámearkiivva bargun lea.
doarjut ja ovddidit sámiid guoskevaš dieđalaš dutkama.
nannet sámekultuvrra ja lasihit sámiid guoskevaš historjádieđu.
fuolahit sámiid ja sámeguovllu guoskevaš áššebáhpáriid digitaliseremis.
ordnet áššebáhpáriid áššehasaid olámuddui arkiivalágádusa neahttabálvalusaid bokte .
Oahpásmuva Sámearkiivva ruoktosiidduide .
Lassidieđut : dutki Suvi Kivelä Sámearkiiva tel. 029 533 7042 šleađgapoasta :.
Lappi guovlluhálddahusdoaimmahat.
Sámekulturguovddáš Sajosis leat Lappi guovlluhálddahusdoaimmahaga AVI čuvgehusdoaimma allagohcci doaibmasajit .
Čuvgehusdoaimma allagohcci bargguide Lappi guovlluhálddahusdoaimmahaga suorggis gullet ee. sámegielat oahpahus ja sámeguovllu vuođđoskuvlla ja logahaga oahppiid vuoigatvuođadorvoáššit .
Oahpahusdoaimma allagohcci bargun lea : - Sámegiela ja sámegielat oahpahusa ovddideapmi - Sámeguovllu gielddaid skuvlema ovddideapmi , stivren , čuovvun ja árvvoštallan - Oahppiid lágalaš vuoigatvuođat.
- Oahpaheddjiid lasseskuvlejupmi - Riikkaidgaskasaš ovttasbargu.
- Sámegielat oahpahusa stáhtaossodagat.
Sámeguovllus sámegiella sáhttá leat oahpahusgiellan dahje dušše oahppoávnnasin .
Sámegiela sáhttá lohkat maid eaktodáhtolaš oahppoávnnasin , goas oahppi vahkkosaš oahppomearri lassána .
Logahagas sámegiela sáhttá lohkat eatnigiellan ja/dahje válljenávnnasin .
Vuođđoskuvllas ja logahagas oahppi giellaprográmma boahtá gieldda nannen giellaprográmma mielde . ( Gáldu : Lapin Avi ).
Lappi guovlluhálddahusdoaimmahagas sámegielat ja sámegiela oahpahusa guoski áššiid dikšu oahpahusdoaimma allagohcci Kari Torikka , tel. 0400-188 472 .
Loga lasi Lappi guovlluhálddahusdoaimmahaga birra .
Anára gielda / Sámegirjerádju.
Anára sámegirjerádju doaibmá Anára gieldda lagasgirjerádjun ja dálu organisašuvnnaid girjerádjun .
Anára sámegirjerádju ovddida sámi kultuvrra ja sámegiela sajádaga Suomas ovttas olles Sámi guovlluin .
Girjerádju bálvala sámeguovllu gielddaid girjerájuid bálvalusaid ovddideamis ja buvttadeamis .
Anára sámegirjeráju doaimmas lea guovddážis lagas ovttasbargu Lappi leanagirjeráju ja dan oktavuođas doaibmi Suoma sápmelaš spesialgirjeráju gaskkas .
Oktasaš ulbmilin lea ovddidit sámegiela sajádaga Suomas girjeráju doaimmaid bokte .
Sámegirjerádju lea guovddáža vuosttaš gearddis Anárjávrri bealde , váldouvssa guoras .
Anára sámegirjeráju viidodat lea 205 m2 .
Girjerájus barget guokte olbmo , ja nubbi dain bargá olles sámeguovllus .
Anára gieldda girjerájus lea ovddasvástádus Eija Leivos .
Anára sámegirjeráju telefonnummir : +358 ( 405929915 ).
Anára girjeráju girjerádjodikšu lea Tuija Guttorm .
Lassediehtu girjeráju doaimmas ,.
Anára gielda.
Sámemusihkkaguovddáš lea dehálaš sajis ođđa sámekulturguovddážis Sajosis .
Sámemusihkkaguovddáš koordinere ja organisere sámemusihka oahpahusa skuvllaide ja ovddida sámemusihka oahppoplánaid .
Sámemusihkkaguovddáš bargá ovttas ee. Sámi oahpahusguovddážiin .
Sámemusihkkaguovddáža idean lea maid ovddidit ođđa kulturfitnodatdoaimma ee. fállamiin vejolašvuođaid sámemusihka báddemii ja vurkemii , fállat sápmelaš artisttaide loaiddastanvejolašvuođaid , dahkat sámemusihka dovddusin ja seailluhit ja ain ovddidit árbevirolaš musihka sirdimiin dan maŋit buolvvaide .
Eamiálbmogiid filbmaguovddáš Skápma dárkkuhussan lea doarjut sámegiela , kultuvrra ja addit sápmelaččaid ja eará eamiálbmogiid iežaset jiena ja gova oidnot ja gullot eará guovlluin máilmmi .
Doaimma ulbmilin lea loktet sáme- ja eamiálbmogiid iežaset filbma- ja televisiobuvttadeami dakkár dássái , ahte dat bastá fállat barggu ja birgenlági guovllu nuoraide .
Guovddáža barggut leat sápmelaččaid filbma , tv- ja mediafitnodagaid doarjun , sámefilmmaid ja tv-prográmmaid buvttadeapmi , skuvlejumi plánen , sámefilmmaid vuovdaleapmi , guovllu vuovdaleapmi , eamiálbmogiid filbmaarkiivan ja diehtobáŋkun leahkin ja Skábmagovat-filbmafestivála ordnen .
SÁMI MÁNÁIDKULTURGUOVDDÁŠ.
Sámi mánáidkulturguovddáža ( MKG ) ulbmilin lea ráhkadit ja nannet ovttaskas olbmo ja servoša máhtu vuoiŋŋalaš oami ja buresbirgejumi , dáiddalaš doaimma ja kulturárbbi bajásdoallamii ja lasiheapmái .
Mánáidkulturguovddáš doaibmá ovttas eará hálddahusgielddaiguin , kulturásahusaiguin , skuvlen- ja dutkanovttadagaiguin sihke goalmmát sektorain .
MKG fuolaha mánáidkultuvrra guoski dieđiheamis , ovttasbarggus eará organisašuvnnaid gaskkas , guovllu , riikkaviidosaš ja riikkaidgaskasaš ovttasbarggus ja mánáidkultuvrra fidnudeamis .
Lassin doaimma ulbmilin lea ovddidit sápmelaš mánáidkultuvrra báikkálaččat ja guovlluguovdasaččat ja dorvvastit sápmelaččaide ovttaveardásaš vejolašvuođaid máŋggabealat kulturbálvalusaide ja - vásáhusaide .
MKG dárbbaša kulturguovddáža sajiid teáhterčájáhusaid hárjehallanbáikin ja čájáhusdoibmii .
SámiSostera beales ovddasvástádus sámekulturguovddášfidnus lea Risten-Rauna Maggas .
Sajosis bargá :.
Lassediehtu SámiSosteris .
xxx.
Sámekulturguovddáža restoráŋŋa Galla bálvala guovddáža bargiid boradanbáikin , kongreassaid ja čoahkkimiid borademiin ja maiddái eará olbmuid boradan- ja gáfestallanbáikin .
Restoráŋŋa lea guovddáža vuosttaš gearddis .
Dan stuorra lásain oaidná Juvdujohkii ja Anárjávrái .
Restoráŋŋas lea sadji 60 olbmui .
xxx.
xxx.
Oktavuođadieđut :.
xxx.
xxx.
Sajosa lanjat.
Sámekulturguovddáš Sajos lea Davvi-Lappi stuorámus kongreassa- ja dáhpáhusviessu .
Sámekulturguovddáš Sajos heive erenomážit riikkaidgaskasaš čoahkkimiidda ja kongreassaide .
Sajosa sajiid lassin lea vejolaš várret maid Sámemusea Siidda auditoria , mii lea muhtun minuhta vázzinmátkki duohken .
AUDITORIA DOLLA 195-260 olbmui , 298 m2 .
DOLLAGÁDDI-SÁLE 70-140 olbmui , 117 m2 .
VÁLDOSÁLE 195-430 olbmui , 417 m2 .
Čoahkkána auditorio Dollas ja Dollagáddi-sáles.
PARLAMEANTTASÁLE SOLJU 60 olbmui .
ČOAHKKINLATNJA SILBA 10 olbmui , 25 m2.
ČOAHKKINLATNJA NÁSTI 15 olbmui , 35 m2.
ČOAHKKINLATNJASILBANÁSTI 25 olbmui 50 m2 ( ovttastahtton čoahkkinlanjas Silbbas ja Nástis ).
ČOAHKKINLATNJA SISTI 16-20 olbmui 40 m2.
ARTISTALATNJA ( minigievkkan ja čábbudanlatnja ).
SKUVLALANJAT , 3 STK . :.
SÁMELUOHKÁ , KULTUVRALUOHKKÁ JA MEDIALUOHKKÁ .
Várrejumit dušše skuvllaid geasseluomuid aigge .
RESTORÁŊŊA GALLA , 50 olbmui.
SIIDDA AUDITORIA , SÁMI MUSEA-LUONDDUGUOVDDÁŠ SIIDA 80 olbmui .
Sajádat 200 mehtera duohken Sajosis .
AV-TEKNIHKKARAT ; Vejolaš várret jietna- ja/dahje čuovgateknihkkaraid .
AV-teknihkar dárbbašuvvo ee. dulkkojuvoon čoahkkimiin ja musihka- ja teahterčajáhusain .
Teknihkkarat veahkkehit maid dábálaš čoahkkinteknihkas .
ČOAHKKINVEAHKKI : Vejolaš oažžut maid čoahkkinveahkki .
DULKKAT : Mii ortnet dárbbu mielde maid simultanadulkkait .
xxx.
xxx.
xxx.
Geahča vuođđosárgosa ( pdf ) .
Kongreassa- ja dáhpáhusbálvalusat.
Sámekulturguovddáža áššehasbálvalanovttadaga , Kongreassa- ja dáhpáhusbálvalusaid , bargun lea vástidit guovddáža oktasašsajiid márkanastimis , vuovdimis ja várremiin , fuolahit dáhpáhus- ja čoahkkinlágidemiin ja dikšut teknihkka- , informašuvdna- ja fáktameašttirbálvalusaid .
Kongreassa- ja dáhpáhusbálvalusaid sajit leat kulturguovddáža vuosttas dásis , váldofeaskára ja čoahkkinsajiid oktavuođas .
Lassedieđu sámekulturguovddáš Sajosa oktasašsajiin , maid sáhttá láigohit , oaččot Sajosa ruoktosiidduin .
Sajosa Čoahkkin- ja dáhpáhusbálvalusain ja áššehasbálvalusas vástidit :.
xxx.
xxx.
xxx.
* Doaibmalatnjafuolaheaddji Pauli Vuolab.
xxx.
Váldosále ( ovttastahttojuvvon ).
Sajosa váldosále heive kongreassaide , konsearttaide ja teáhterčájáhusaide .
Váldosále čohkiida Auditoria Dolas ja Máŋggadoaimmasále Dollagáttis , mii lea auditoria bálddas ja man sáhttá dárbbu mielde sirdinseinniin sirret auditorias .
Váldosále lea Sajosa stuorámus oktilaš čoahkkananbáiki .
Váldosále sáhttá rievdadit MAKSI- ja SHOW - hámiide dárbbu mielde .
VIIDODAT JA KAPASITEAHTTA :.
* Sále olles viidodat : 417 m2 ( guhkkodat s. 27,5 m x govdodat s.17 m ).
MAKSI-hápmi 430 olbmui.
Kongreassaide , skuvlejupmái , logaldallamiidda ja dilálašvuođaide , main dárbbaša ollu čohkkánsajiid geahččiide .
* Geahččiidsadji : Stuolut 190 olbmui + dásseláhttis 234 luovos stuolu + 6 báikki logaldalliide .
Sadji oktiibuot 430 olbmui .
* Lávdi : s. 50m2 ( govdodat 12 m x čikŋodat 4 m ) .
SHOW-hápmi 190 - 254 olbmui Konsearttaide , show-čájáhusaide , teáhterčájáhusaide dahje dilálašvuođaide , main dárbbaša erenomáš stuorra lávddi .
* Geahččiidsadji : 190 čohkkánsaji ( 9 gurgadasa ) , nu ahte oažžut nu stuorra lávddi go vejolaš.
* Lávdi : 270 m2 ( govdodat 17 m x čikŋodat 16 m ).
DAHJE lasihuvvojit veahá čohkkánsajit ja lávdi unniduvvo :.
* Geahččiidsadji : čohkkánsajit 254 olbmui ( 12 gurgadasa ) .
Geahččiidsadji vuođđohámis , máŋggadoaimmasále lávdin .
* Lávdi : 200 m2 : govdodat 17 m x čikŋodat 12,5 m.
TEKNIHKKA JA RUSTTEGAT :.
* Dokumeantakamera * Videoráđđádallandekki.
xxx.
xxx.
* Jienanannen * Báddenvejolašvuohta.
* Elektrovnnalaš vilgesšearpma sturrodat : 5 m x 12,5 m * Ránes &amp;amp; vilges duogáššearbma 6 m x 18 m.
* Blohkkatávval.
* Sárdnestuollu.
xxx.
* Bádden- ja simultánadulkonvejolašvuohta viđa gillii ( vihtta giddes dulkonlanjaža ).
Sajosa Čoahkkin- ja dáhpáhusbálvalusat ordne sámegiela dulkkaid .
* Dulkonlanjažiid sturrodagat : 2 st x 9,5 m² , 2 st x 6 m² ja 1 st x 8 m².
* Dánsaláhtterátnu lávdái.
* Čoahkkinfáladeamit .
Loga lasi .
EARÁ FUOMÁŠANVEARA :.
xxx.
xxx.
* Fuolahussisamannan njuolga váldosále lávdái .
Auditoria Dolla.
Auditoria Dolla heive konsearta- ja kongreassasálen .
Auditorias leat buorit čohkkánsajit ja simultánadulkonvejolašvuohta viđa gillii .
xxx.
Auditoria Dola sáhttá rievdadit VUOĐĐO- , SEMINÁRA- dahje MINIhápmái dilálašvuođa luonddu vuođul .
xxx.
* 298 m² ( guhkkodat18,5 m x govdodat 17 m ).
VUOĐĐOHÁPMI 260 olbmui.
* Geahččiidsadji : giddes čohkkánsajit 254 olbmui ( 12 čohkkánráđa ) ja 6 báikki logaldalliide .
* Lávdi : 84 m² ( govdodat 17 m x čikŋodat 4,5 m ) .
Heive dilálašvuođaide , main dárbbašit gaskasturrosaš lávddi ja geahččansaji .
Gč. vuođđogova olgešbealde .
SEMINÁRAHÁPMI 310 olbmui.
* Geahččiidsadji : giddes čohkkánsajit 190 olbmui ( 9 čohkkánráđa ) + dásseláhtis 116 luovosstuolu ( 4 stuolloráđa ) ja 4 báikki logaldalliide .
Čohkkánsajit oktiibuot 310 olbmui .
* Lávdi : 43 m² ( govdodat 17 m x čikŋodat 2,5 m ) .
Heive semináraide , main ii leat dárbu stuorra lávdái .
Gč. vuođđogova .
Máŋggadoaimmasále lea anus sierravárrejumis .
* Geahččiidsadji : giddes čohkkánsajit 190 olbmui ( 9 čohkkánráđa ) ja 5 báikki logaldalliide.
* Lávdi : 136 m² ( govdodat 17 m x čikŋodat 8 m ) .
Gč. vuođđogova .
Gova máŋggadoaimmasále lea anus sierravárrejumis .
AUDITORIA DOLA TEKNIHKA JA RUSTTEGAT :.
xxx.
xxx.
xxx.
* Elektrovnnalaš vilgesšearpma sturrodat : 5 m x 12,5 m.
* Bádden- ja simultánadulkonvejolašvuohta viđa gillii ( vihtta giddes dulkonlanja ) , dulkonlanjaid sturrodagat : 2 st x 9,5 m² , 2 st x 6 m² ja 1 st x 8 m².
* Dánsaláhtterátnu lávdái.
xxx.
* Čoahkkinfáladeamit .
Loga lasi .
EARÁ FUOMÁŠANVEARA :.
* Auditorias leat addalanvuoigatvuođat .
Čoahkkinfálademiid galgá diŋgot ovddalgihtii .
* Fuolahussisamannan njuolga auditoria lávdái .
Uvssa govdodat 2,2 m.
* Auditoria duogábeale Máŋggadoaimmasále Dollagátti sáhttá láigohit ovdamearkka dihte borademiide ja joavkobargosadjin .
Čoahkkinlatnja Silba.
Čoahkkinlatnja Silba heive unna čoahkkimii dahje joavkobargui .
Čoahkkinlatnja lea guovddáža vuosttaš gearddis .
Čoahkkinlanjas oaidná Anárjávrái ja váldogeidnui .
Čoahkkinlanja sáhttá ovttastahttit stuorát čoahkkinlanjain Násttiin , nu ahte oažžu saji oktiibuot 25 olbmui ( 50m2 ) .
Silba lii tavesämikielâ já tot meerhâš siilbâ .
xxx.
xxx.
xxx.
Viidodat : 20 m2 ( sullii 5,5 m x 3,5 m ).
xxx.
Luohkkáhámis : 10 olbmui.
Diplomáhtahámis : 10 olbmui.
U-hámis : 8 olbmui.
Teáhterhámis : 12 olbmui .
TEKNIHKKA JA RUSTTEGAT :.
xxx.
* Blohkkatávval.
* Gálvvut : čoahkkinbeavddit ja - stuolut 10 olbmui .
xxx.
* Čoahkkinfáladeamit .
Loga lasi .
EARÁ FUOMÁŠANVEARA.
xxx.
xxx.
xxx.
Čoahkkinlatnja Násti.
Čoahkkinlatnja Násti ( bodnegovas čoahkkinsadji 2 , stuorát latnja ) heive joavkobargui dahje unna čoahkkimiidda .
Čoahkkinlatnja Násti lea vuosttaš gearddis .
Dan stuorra láseseainnis lea fiinna oainnus Juvdujohkii ja Anárjávrái .
Čoahkkinlanja Nástti lea vejolaš ovttastahttit unnit , 10 olbmo čoahkkinlanjain Silbbain , nu ahte šaddá sadji oktiibuot 25 olbmui ( 50m2 ) .
xxx.
Viidodat 30m2 ( s. 5,5m x 5,5m ).
xxx.
Luohkkáhámis : 15 olbmui.
Diplomáhtahámis : 15 olbmui.
U-hámis : 15 olbmui.
Teáhterhámis : 20 olbmui.
TEKNIHKA JA RUSTTEGAT.
xxx.
Blohkkatávval.
Gálvvut : Čoahkkinbeavddit ja - stuolut 15 olbmui , minigievkkan ( keramihkkauvdna , čáhci , lihttebassanmašiidna , jiekŋaskábe ) .
xxx.
Čoahkkinfáladeamit .
Loga lasi .
EARÁ FUOMÁŠANVEARA :.
Čoahkkinsajis leat addalanvuoigatvuođat .
Bodnegovas vuolábealde čoahkkinlatnja 2 = Násti .
Čoahkkinlatnja 1 = Silba .
Čoahkkinlanjat 1+2 = Silbanásti .
Čoahkkinsadjái lea vejolaš diŋgot borramušbálvalusaid ovddalgihtii .
Parlameantasále Solju lea árvvolaččat čiŋahuvvon čoahkkinsadji .
Parlameantasáles lea ee. láiggehis konfereansavuogádat ja giddes dulkonvejolašvuohta njealje gillii .
Sále namma Solju boahtá gávtti árbevirolaš čiŋa sámegielat nama mielde .
KAPASITEHTA JA STURRODAT :.
* 60 olbmui ( sále vuođđohámis ) ; 23 báikki jorba parlameantabeavddis ja 12 báikki guđa luohkkáhápmásaš beavddis ja vel 25 báikki teáhterhámis ( = guossestuoluin , main ii leat beavdi ) .
Geahča bodnetevnnega siiddu vuolleravddas .
Sále jorba beavdejoavkku ii sáhte rievdadit eará hápmái dan sturrodaga geažil .
Sturrodat : Parlameantasále láhti viidodat lea 125 m² ja sále lea badjel 10 mehtera alu .
Sále lea oválahápmásaš ; čađamihttu guhkemus sajis lea s. 15 m ja govddimus sajis s. 10 m.
TEKNIHKA JA RUSTTEGAT :.
xxx.
* Elektrovnnalaš vilgesšearpma sturrodat : 4,88 m x 4,88 m.
* Blohkkatávval.
xxx.
* Láiggehis konfereansavuogádat ( báddenvejolašvuohta ).
* Bádden- ja simultánadulkonvejolašvuohta njealje gillii ( njeallje giddes dulkonlanjaža ).
** Dulkonlanjažiid sturrodagat : 3 st x 5 m2 ja 1 st x 7,5m2.
* Čájáhusšearpmat : 1-oasát 10 euro / bv , 3-oasát : 30 euro / bv.
* Čoahkkinfáladeamit .
Loga lasi .
EARÁ FUOMÁŠANVEARA :.
* Parlameantasáles leat addalanvuoigatvuođat .
* Parlameantasálii lea vejolaš diŋgot borramušbálvalusaid ovddalgihtii .
Solju-sále jorba beavddis leat 23 čohkkánsaji .
Sále nuppi geažis leat báikkit vel 37 olbmui .
Govva : STT-lehtikuva .
Musihkkastudio.
Alladását báddenstudio heive musihka báddemii .
Studiolanjaide gullet studio , lávlunlanjaš , jietnadárkun ja live-editerenlatnja .
Studiolanjain vástida Sámi oahpahusguovddáš , muhto guovddáža olggobealvárrejumit bohtet Sajosa kongreassa- ja dáhpáhusbálvalusaid bokte .
Studio lea váldosisajohtima gurutbealde Sámi oahpahusguovddáža media- ja giellalanjaid oktavuođas .
Studio vuođđosárgun lea oaidnimis vuođđosárgosis vuolimus soajás .
xxx.
xxx.
xxx.
xxx.
xxx.
xxx.
TEKNIHKA JA RUSTTEGAT :.
xxx.
xxx.
* Earálágan báddenmikrofovnnat.
Šillju.
Kulturguovddáža šilljobiras heive bures earálágan olgodáhpáhusaide , ovdamearkka dihte meassuid olgoossodagaid ja musihkkafestiválaid dárbbuide .
Sámi kulturguovddáš lea Juvdujoga gáttis gasku Anára gili .
Anárjávregáddái lea mátki sullii 200 mehtera .
Šiljus lea ollu parkerensadji čoahkkin- ja eará áššehaččaide .
Sajosa restoráŋŋa Galla doaibmá olgodáhpáhusaid áigge festiválrestoráŋŋan .
Restoráŋŋas leat dievas addalanvuoigatvuođat .
Čoahkkinlatnja Silbanásti ( ovttastahtton ).
Čuvges čoahkkinlanja Silbanásti lássaseainnis rahpasa fiinna oainnus Juvdujohkii ja Anárjávrái .
Silbanásti lea ovttastahtton Silbbas ja Násttis .
Čoahkkinlatnja lea guovddáža vuosttaš gearddis .
xxx.
xxx.
Viidodat : 50 m2 ( s. 9 m x 5,5 m ).
xxx.
Luohkkáhámis : 25 olbmui.
Diplomáhtahámis : 25 olbmui ( govva bajábealde ).
U-hámis : 25 olbmui.
Teáhterhámis : 30 olbmui ( govat vuollin ) .
TEKNIHKKA JA RUSTTEGAT :.
* Dokumeantaprojektor * Info-tv - vuogádat MiniPC * Blueray-čuojanas.
* Blohkkadávval.
* Gálvvut : čoahkkinbeavddit ja - stuolut 25 olbmui , logaldalli beavdi , hildu ja minigievkkan ( čáhci , jiekŋaskáhppe , lihttebassanmášen , káffevuoššan ) .
xxx.
* Čoahkkinfáladeamit .
Loga lasi .
EARÁ FUOMÁŠANVEARA.
Čoahkkinlanjas leat addalanvuoigatvuođat .
Mánggadoaimmasále Dollagáddi.
Dollagáddi heive erenomážit čájáhusaide , meassuide , feastaborademiide ja logaldallansálen .
Beallejorbadasa hápmásaš sále lea auditoria Dola sirdoseainni duohken , restoráŋŋa Galla guoras .
Restoráŋŋaanus sále heive erenomáš bures stuorra joavkkuid gáfestallamii , boradeapmái ja cocktaildilálašvuođaide .
xxx.
xxx.
Kapasitehta : 70-140 olbmui.
Viidodat:117m2 ( govddimus sajis s. 16 m x 8,5m ).
Luohkkáhámis : 70 olbmui.
Diplomáhtahámis : 44 olbmui.
U-hámis : 44 olbmui.
Teáhterhámis : 140 olbmui.
TEKNIHKKA JA RUSTTEGAT :.
xxx.
* Vilgesšearpma sturrodat : xx m x xx m.
xxx.
* Loaiddastanlávdi.
* Dánsenrátnu.
* Čoahkkinfáladeamit Loga lasi .
EARÁ FUOMÁŠANVEARA :.
* sáles eai leat lásat.
* Seinniide ii sáhte heŋget maidege ; šearpmaid ferte láigohit sierra Sajosis dahje daid ferte buktit ieš .
* Lanjas beassá sihke restoráŋŋii ja artistalatnjii .
* Čoahkkinsáles addalanvuoigatvuođat.
* Čoahkkinsálii oažžu biebmobálvalusaid go diŋgo ovddalgihtii .
Máŋggadoaimmasále lea auditoria lávddi beale sirdinseainni duogábealde .
Geahča vuođđosárguma gurut oasi .
xxx.
xxx.
xxx.
Sámediggi almmuha guokte ođđa áppesa.
Sámediggi ordne ođđa anárašgiela ja davvisámegiela áppesiid almmuhandilálašvuođa Anáris Siida auditorios maŋŋebárgga 07.09.2010 dmu 12.00 .
Dilálašvuođas ovdanbuktojuvvojit ođđa anárašgielat ja davvisámegielat áppesat .
Anárašgielat áppesa čálli ja davvisámegielat áppesa čálli , govvideaddji ja bardi leat báikki alde muitaleamen áppesis ja dan válbmenbarggus .
xxx.
Matti Morottaja čállin ja uŋgárlaš Daniel Gelencsér govven Muu aabis , čohčâ - čakčaáppes lea oaivvilduvvon 1. luohká čakčalohkanbaji eatnigiela oahppagirjin .
Maŋŋelis almmustuvvá giđđaoassi ja hárjehusgirji .
Go Anáraškiela servi giellabeassedoaimma boađusin šadde anárašgielat luohkát , lei vealtameahttun buvttadit materiálaid eatnigiela oahpahusa várás .
Ovdal ráhkaduvvon materiálat ledje čállinvuogi dáfus juo boarásmuvvan , iige daid sáhttán šat geavahit oahpahusas .
Matti Morottaja čállinbarggu boađusin almmuhuvvo dál digitálapreanttus Muu aabis , čohčâ- girji .
Anárašgielat áppesat leat almmuhuvvon uhccán : vuosttas anárašgiela áppes lei girkohearrá Edvard Wilhem Borga doaimmahan Anar sämi kiela aapis kirje , mii prentejuvvui Oulus 1857:s .
Girjjis váldojuvvui ođđapreanttus badjel čuohte jagi maŋŋelis 1983:s .
Jagis 1990 almmustuvai anárašgillii davvisámegielas jorgaluvvon Aabis 2- giđđaáppes .
Áppes – Min meahci máidnasat.
Čakčamánu álgobeivviid bođii prentehusas Inga Guttorm čállin ja Salli Parikka govven Áppes – Min meahci máidnasat - girjji .
Girjji bardimis vástida Minna Saastamoinen .
Dán girjái laktáseaddji hárjehusgirji almmustuvvá jagi 2011 bealde .
Manusčálli Inga Guttorm lea bargan máŋggaid jagiid sámegielat álgooahpahusa oahpaheaddjin Ohcejogas .
Girjji govvideaddji Salli Parikka ( Wahlberg ) , lea govven máŋggaid mánáide ja nuoraide oaivvilduvvon girjjiid ( www.salliparikka.com ) .
Bardi Minna Saastamoinen máhttá bures sámegiela ja leage bálvalan girjelágádusaid maiddái Norgga bealde .
Ovddeš davvisámegielat áppesat " Áppes 1 " ja " Áppes 2 " almmustuvve Suoma bealde 1980-logus .
Nuortasámegielat áppesbargu lea álggahuvvon.
Dán giđa Sámediggi bijai johtui maiddái ođđa nuortalašgielat áppesa čállinbargguid .
Tiina Sanila-Aikio lea válmmaštallamin manusa ja dat gárvána loahppajagis .
Nuortasámegielat giellabeassedoaimma boađusin lea vuordimis , ahte ođđa nuortasámegielat vuosttasluohkálaččat bohtet skuvlii čakčat 2011 .
Ulbmilin lea válbmet áppesa ođđa oahppiid geavahussii .
Siidda dilálašvuohta lea rabas buohkaide geat beroštit áppesiin .
Mediai lea várrejuvvon vejolašvuohta jearahállat dahkkiid ja almmuheaddji .
Fállun lea maid gáffe .
hannu . kangasniemi ( at ) sámediggi .
fi , 010-839 3115.
Lassedieđut : www.sámediggi.fi &amp;amp;gt ; Olggosaddimat &amp;amp;gt ; Oahppamateriálat.
Vuođu muvrendilálašvuohta.
Sámekulturguovddáža vuođu muvrendilálašvuohta 10.6.2010 .
Govat : Ulla Isotalo.
Sámekulturguovddáš Sajosa huksenagoartta ollašuhttin Senaatti-kiinteistöt lea válljen Keski-Suomen Betonirakenne Oy ( KSBR ) .
KSBR bargá agoartan maiddái kulturguovddáža vuođđobargguid .
Huksenagoarta álgá golggotmánu álggus 2010 ja bistá skábmamánu 2011 rádjai .
Sámegiela ealáskahttinprográmma plánen álgá.
Oahpahus- ja kulturministeriija lea mearridan álggahit sámegiela ealáskahttinprográmma plánenbarggu .
Ministeriija lea ásahan ealáskahttinprográmma lágideami várás stivrenjoavkku ja bargojoavkku .
Álgaga buot golmma sámegiela ja olles riikka guoski ealáskahttinprográmma álggaheamis dagai sámediggi .
Oahpahus- ja kulturministeriija čujuha mearrádusasttis 24.9 . Riikabeivviid vuođđoláhkalávdegotti smiehttamuššii ( PeVM 1/2010 vp – K 1/2009 vp ) , mas lávdegoddi bivddii ráđđehusas beaktilis doaimmaid sámegiela ealáskahttimii .
Lávdegotti mielde earenoamáš fuomášumi galgá giddet áitatvuloš anáraš- ja nuortalašgielaid seailuma dorvvasteapmái .
Stáhtaráđđi ásahii Suoma olmmošvuoigatvuohtapolitihkalaš čilgehusastis ( 2009 ) ulbmilin lágidit sámegiela ealáskahttinprográmma .
Oahpahus- ja kulturministeriija ásaha sámegiela ealáskahttinprográmma plánejeaddji bargojoavkku bargun :.
- árvvoštallat sámegielaid diliid ja evttohuvvon buoridandoaimmaid buot golmma Suomas hupmojuvvon sámegiela olis ja.
- lágidit evttohusa ollislaš ja guhkesáigásaš sámegiela ealáskahttinprográmman .
Ealáskahttinprográmma galgá sisttisdoallat evttohusaid , mat gusket sámegielaid dutkamuša ja giellagáhttema , sámegiela oahpahusa ja sámegielat skuvlejumi , sámegielat kultuvrra doarjuma , sámegielat beaivedivššu ja giellabeassedoaimma ja eará dakkár servodateallima oassesurggiid , main leat vejolašvuođat nannet sámiid vuoigatvuođa duođalaččat gáhttet ja ovddidit gielaset ja kultuvrraset riikaviidosaččat .
Bargojoavku galgá váldit vuhtii sámegielaid diliid ja ovdaneami maiddái eará Davviriikkain .
Prošeavtta stivrenjoavkku ságadoallin doaibmá hoavda Sakari Karjalainen oahpahus- ja kulturministeriijas ja lahttun alladárkkisteaddji Katri Santtila oahpahus- ja kulturministeriijas , olgoáššiidčálli Suvikki Silvennoinen olgoáššiidministeriijas , hoavda Johanna Suurpää vuoigatvuohtaministeriijas , alladárkkisteaddji Panu Artemjeff sisáššiidministeriijas , finansačálli Annika Klimenko stáhtaváriidministeriijas , ráđđádalli virgealmmái Hillevi Lönn bargo- ja ealáhusministeriijas , ráđđádalli virgealmmái Viveca Arrhenius sosiála- ja dearvvašvuohtaministeriijas , hoavda Jorma Kauppinen Oahpahusráđđehusas , várreságadoalli Irja Seurujärvi-Kari sámedikkis ( davvisámegiella ) , várreságadoalli Erkki Lumisalmi sámedikkis ( nuortalašgiella ) , rektor Yrjö Musta sámedikkis ( anárašgiella ) , universitehtalektor Marja-Liisa Olthuis Oulu universitehtas ( Giellagas – instituhtta ) , Martti Laiti City Sámit ro:s , ossodathoavda Kimmo Granqvist Ruoktoeatnangielaid dutkanguovddážis , earenoamášáššedovdi Kurt Torsell Suoma Gieldalihtus ja áššealmmái Antti Arjava Suoma Kulturruhtarádjosis .
Stivrenjoavkku bissovaš áššedovdin nammaduvvui veahádatáittarteaddji Eva Biaudet .
Prošeavtta bargojoavkku jođiha earenoamášplánejeaddji Mikko Cortés Téllez oahpahus- ja kulturministeriijas ja lahttun alladárkkisteaddji Maria Biskop oahpahus- ja kulturministeriijas , hoavda Johanna Suurpää vuoigatvuohtaministeriijas , ráđđehusčálli Hanna Kiiskinen sosiála- ja dearvvašvuohtaministeriijas , prošeaktahoavda Petra Magga-Vars sámedikkis ja čuvgehusdoaimmadárkkisteaddji Kari Torikka Lappi guovlohálddahusdoaimmahagas .
Bargojoavkku čállin barget oahpahusráđđi Maija Innola oahpahus- ja kulturministeriijas , oahpahusráđđi Leena Nissilä Oahpahusráđđehusas , skuvlenčálli Ulla Aikio-Puoskari sámedikkis ja dutki Kaarina Vuolab-Lohi Ruoktoeatnangielaid dutkanguovddážis .
Bargo- ja stivrenjoavkku doaibmabadji nohká jagi 2011 loahpas .
Váldofeaskkir.
Sajosa váldofeaskkir lea Sámekulturguovddáža váibmu .
Stuorra lásaid geažil váldofeaskkir lea oalle čuovgat . Das sáhttá ordnet ovdamearkka dihte dáiddačájáhusaid ja doallat bottuid čoahkkimiin ja kongreassain .
Váldofeaskkir heive maid unna meassuide sihke cocktaildilálašvuođaide , lávluneahkediidda ja smávva konsearttaide .
Váldofeaskáris lea Sajosa info .
Feaskkersajis leat stuorra lássaskábet , main leat fiinna sámi duojit oidnosis .
Váldofeaskáris beassá maid Sámi Duoji gávpái , čoahkkinlanjaide , restoráŋŋii , sámi girjerádjui ja Sámi oahpahusguovddáža skuvlalanjaide .
Váldofeaskára sturrodat lea sulaid 307 m2 .
TEKNIHKKA JA RUSTTEGAT :.
* Info-tv - vuogádat.
* Golbma suffájoavkku ja suffábeavddit.
* Bivttasheŋgensadji.
xxx.
* Čoahkkinfáladeamit .
Loga lasi .
* Flygel konsearttaid várás.
* Váldofeaskárii stuorra lásaid ovdii ( gč. gova ) sáhttá diŋgoma mielde bidjat beavdejoavkkuid omd. boradeami várás .
* Bivttasheŋgenbálvalus.
Sámedikki kulturdoarjagiid ohcan 2011.
Sámedikki almmuha ohcanlahkái doarjagiid , mat mieđihuvvojit sámegielat kultuvrra ovddideapmái ja sámeservviid doaibmamii čujuhuvvon mearreruđas ( Sápmelaš kulturmearreruhta ) .
Geahča almmuhusa , skoviid ja ohcanrávvagiid .
xxx.
Senaatti-kiinteistöt vástida Sajosa hukseheamis ja hálddaša giddodaga .
Senaatti-kiinteistöt lea stáhta fitnodatlágádus , mii fállá latnjabálvalusaid eandalit stáhtahálddahussii .
Lanjaid láigoheapmi , investeremat , giddodatopmodaga ovddideapmi ja hálddašeapmi hábmejit bálvalusaid vuođu .
Áššehaččaide gullet earet eará stáhta doaimmahagat , ministeriijat , dutkan- ja kulturlágádusat , fáŋgalat ja bealuštanhálddahus .
Áššehačča doaibmalanjain dikšun ii leat dušše lanjaid láigoheapmi - Senaatti-kiinteistöt fálaldagaide gullet ain stuorit , áššehačča dárbbuin vuolgi fálaldagat .
Senaatti-kiinteistöt - fitnodatlágádusa oktavuohtaolmmoš Sámekulturguovddášprošeavttas lei prošeaktajođiheaddji Kati Jokelainen .
Govva : Halo-Arkkitehdit / Tuomas Niemelä 2010 .
Preassadieđáhusat :.
- Sajosa hárjjiceggenávvudeapmi 14.4.2011 .
Loga dieđáhusa .
Sámediggeválggat 2011.
Sámedikki čuovvovaš válggat doaimmahuvvojit čakčamánus 2011 .
Jietnavuoigadahtton olbmot válggain leat buot dat sápmelaččat , geat leat merkejuvvon sámedikki válgalogahallamii .
( Geahča válggat ).
Bovdehus sámekultuvrra suodjaleapmi suomas – seminárai 3.12 .
Sámediggi bovde liekkusit sámiid , sámeservviid ja sámekultuvrras beroštuvvan olbmuid Levii sámekultuvrra suodjaleami Suomas gieđahalli seminárai .
Seminára dárkkuhussan lea fállat gova sámekultuvrra sierra oassesurggiin ja servodatlaš hástalusain .
Seminára oktavuođas luohpaduvvo vuosttas Sámi gielladahku-bálkkašupmi.
Dilálašvuohta lea historjjálaš .
Sámi gielladahku-bálkkašupmi lea áidnalunddot bálkkašupmi máilmmis .
Sámediggi lea vuođđudan sámi gielladahku-bálkkašumi , man dárkkuhussan lea addit dovddastusa sámegielat bálvalusaid ja sámegiela sajádaga ovdideapmin dahkkon ánssolaš barggus Suomas .
Sámegielain dárkkuhuvvo davvisáme- , anáraš- ja nuortalašgiella .
Bálkkašumi dárkkuhussan lea movttiidahttit bálkkašumi oažžu buoridit ain ovddežis sámegiela ovdii dahkkon barggu ja movttiidahttit buot virgeoapmahaččaid buoridit sámegiela sajádaga .
Sámi gielladahku-bálkkašumi oažžu lea válljen sámi giellaráđđi .
Sámi gielladahku bálkkašupmi lea dáiddabálkkašupmi , mii galgá govvidit sámegiela ja kultuvrra riggodaga ja máŋggahámatvuođa .
Bálkkašupmi molsašuddá jahkásaččat ja dan ráhkadeamis vástida Sámi Duodji rs válljen sámedáiddár dahje - duojár .
Bálkkašupmi geatnegahttá oažžu joatkit barggu sámegiela sajádaga ja sámegielat bálvalusaid buorideapmin .
Bálkkašumi luohpada kultur- ja valástallanministtar Stefan Wallin .
Lassidieđuid dilálašvuođas addá sámedikki gielladorvočálli Siiri Jomppane n sámi gielladahku-bálkkašumi oasil ja olles seminára oasil sága-jođiheaddji Klemetti Näkkäläjärv i. Gáfestallama dihte bivdit almmuhit seminárai 29.11.2010 rádjai čujuhussii Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
Seminára prográmma .
Bivdda evttohasa nammadeami várás sámedikki nuoraidráđđái.
Sámedikki oktavuhtii leat vuođđudeamen nuoraidráđi .
Boahttevaš ráđi váldobargun lea ovddidit sámenuoraid gielalaš ja kultuvrralaš vuoigatvuođaid ja maiddái nannet sámenuoraid identitehta nuo-raidbarggu bokte .
Lassin ráđđi boahtá válmmaštallat sámedikki daid evttohusaid , álgagiid , cealkámušaid ja eará bealiváldimiid , mat gusket sámenuoraid .
Ráđđái boahtit válljet vihtta fásta lahtu ja maiddái juohkehažžii persovnnalaš várrelahtu .
Lahtut galget leat 18-25-jahkásaš aktiivvalaš sámenuorat .
Ráđi lahtut eai dárbbaš leat sámedikki lahtut , eaige sii dárbbaš ássat sámeguovllus .
Maiddái sámegiella eatnigiellan ii leat vealtameahttun , muhto sámegiela dáidu lea goittotge buorre leat .
Nuoraidráđi válljemis boahtit váldit vuhtii , ahte lahtut ovddastit nu viidát go vejolaš olles sámeguovllu ja maiddái giellajoavkkuid .
Nuoraidráđi ovdaprošeavtta bargojoavku bargá ovttas nuoraidčálliin sámedikki stivrii evttohusa lahtuin , ja loahpalaš mearrádusa bargá sámedikki čoahkkin .
Válljejuvvon nuoraidráđi lahtut válljejit vihtta 15-17-jahkásaš áššedovdilahtu .
Dát áššedovdilahtut oassálastet boahttevaš ráđi buot čoahk-kimiidda .
Hálidettiin lea vejolaš evttohit maiddái áššedovdilahtuid , muhto evttohusa sámedikki stivrii sin válljemis bargá ovdasajis válljejuvvon nuoraidráđđi .
Nuoraidráđđái heivvolaš 18-25-jahkásaš aktiivvalaš sámenuoraid ja vejolaččat maiddái áššedovdilahttun heivvolaš 15-17-jahkásaš nuoraid sáhttá evttohit nuoraidčálli Niina Siltalai .
Evttohusaid vuođustusaiguin galgá sáddet dás vuolde máinnašuvvon šleađgapoastačujuhussii dahje poastačujuhussii bearjadahkii juovlamánu 17. beaivve 2010 dmu 16 rádjai .
Lassidieđuid oaččot dárbbu mielde vuolláičállis .
Ustitlaš dearvvuođaiguin , Niina Siltala , nuoraidčálli.
99870 Anár.
Sámedikkit illudit davviriikkalaš sámekonvenšuvnna dohkkehea.
Davviriikkalaš sámekonvenšuvnna válmmaštallan ja ovdáneapmi lea leamaš guhkes proseassa ja dat lea válmmaštallojuvvon davviriikkalaš áššedovdijoavkkus golbma jagi .
Konvenšuvdnahápmosa luobaheami maŋŋel jagi 2005 davviriikkalaš sámekonvenšuvnna ovddideapmi nogai stáhtaidgaskasaš ovttasbargun máŋgga jahkái .
Dál ráđđádallamat konvenšuvnna dohkkeheami várás álget Ruoŧa , Suoma ja Norgga stáhtaid ja guoskevaš riikkaid sámedikkiid ovttasbargun jagi 2011 rájes .
Dát mearriduvvui Ruoŧa , Suoma ja Norgga stáhtaid nd. sámeministariid ja guoskevaš riikkaid sámediggepresideanttaid oktasaščoahkkimis odne 22.11.2010 Stockholmmas .
Davviriikkalaš sámekonvenšuvnna dohkkeheapmi lea šihttojuvvon ollašuhttojuvvot viđa jagis .
Sámedikkit ledje sávvan , ahte ráđđádallamat sáhtále ollašuhttojuvvot jođáneappot , muhto ášši ovdáneapmi lea deháleamos .
Lea vuorddehahtti , ahte ráđđádallamiin šaddet váddásat .
Konvenšuvdna livččii historjjálaš ja dan dohkkeheapmi dárkkuhivččii máilmmi vuosttaš stáhtasoahpamuša šaddama , man ulbmilin lea buoridit máŋgga riikka álgoálbmoga , sápmelaččaid , sajádaga .
Ruoŧa , Suoma ja Norgga sámedikkiid ja Ruošša sámiid ovttasbargoorgána , Sámi Parlamentáralaš Ráđđi ( SPR ) , vuordá davviriikkalaš sámekonvenšuvnna ovddidit sápmelaččaid rájiid rasttildeaddji ovttasbarggu ovdalačča buorebun nu ahte dat lasiha sápmelaččaid oktiigullevašvuođa dovddu ja dahká SPR:s sápmelaččaid oktasaš alimus representatiivvalaš orgána iežas hálddahusstruktuvrrainis .
Vaikko sámedikkit leat davviriikkalaš sámekonvenšuvnna dohkkehanráđđádallamiin stáhta delegašuvnnaid oassin , de sápmelaččain lea oktasaš jietna .
SPR ráđđádallá oktan jietnan davviriikkalaš sámekonvenšuvnna dohkkeheami várás .
SPR gáibida , ahte davviriikkalaš sámekonvenšuvdna ráđđádallojuvvo ollislažžan ja buot konvenšuvdnaháposa dáhkidan vuoigatvuođat ollašuvvet .
Ruoŧa sámedikki ráđđehusa ságadoalli Ingrid Inga dadjá , ahte lea hui illudahtti ahte golbma Sámedikki oassálastet dásseárvosaš oassebeallin ráđđádallamiidda , mii guoská davviriikkalaš sámekonvenšuvdnii .
Mii vuolgit das , ahte sámedikkiid vejolašvuođat oassálastit ráđđádallamiidda sihkarastojuvvojit sierra stahtaid beales .
Dat ahte ráđđádallamat galget leat gárvásat viđa jagi siste , mearkkaša maiddái ahte Ruoŧŧa dán áiggis sáhttá almmuhit , áigugo Ruoŧŧa nannet ja dorvvastit sámiid vuoigatvuođa iešmearrideapmái , vuoigatvuođa eatnamii ja čáhcái ja luondduriggodagaide álbmotrievtti prinsiippaid mielde .
Suoma sámedkki presideanta Klemetti Näkkäläjärvi dadjá , ahte Suoma sámediggái ráđđádallamat davviriikkalaš sámekonvenšuvnna dohkkeheami várás lea earenoamáš dehálaččat , daningo Suopma šaddá davviriikkalaš sámekonvenšuvnna bakte dáhkidit sámi ealáhusaid ja kultuvrra suoji dáláža buorebut , čoavdit sápmelaččaid rivttiid eatnamiidda ja čáziide sihke dorvvastit sámediggái dárbahassii buriid resurssaid obanassiige doaibmat .
Suopma ii sáhte šat čiehkadit álbmotlaš čovdosa ohcama duohkái .
Suoma stáhta šaddá čoavdit sápmelaččaid eanan- ja čáhcevuoigatvuođaid maŋimusat davviriikkalaš sámekonvenšuvnna oassin , nappo viđa jagi siste .
Egill Olli dadjá iežas leat hui ilus go šiehtadallamat bohtet dál johtui .
“ Nugo diehtit de lea leamaš veaháš soahpameahttunvuohta šiehtadallanplána ektui , erenoamážit Norggas , muhto go mii dál diehtit ahte lea ovttamielalašvuohta Suoma ja Ruoŧa sámedikkiid ja daid guoskevaš ráđđehusaid gaskka , de ii galgga johtui boahtin leat Norgga duohken .
Áiggun geavahit vejolašvuođa rámiidit Suoma ja Ruoŧa čorgadis ja buori proseassa dihte dán rádjai , ja mielas vuorddán bargagoahtit dáinna historjjálaš doaimmain ; oažžut áigái oktasaš sámi konvenšuvnna golmma davviriikkas gos mii ássat . ” joatká Egill Olli .
Ingrid Inga Klemetti Näkkäläjärvi Egil Olli Ruoŧa sámediggi Suoma sámediggi Norgga sámediggi.
Guokte nissona oažžuba giellabálkkášumi Gollegiella 2010.
Guokte sámi nissona , Máret Sárá ja Lajla Mattson Magga , leaba goappašat ja iešguđet ládje rahčan sámegiela ovddidemiin ja seailluhemiin .
Dal beassaba juohkit davviriikkalaš giellabálkkašumi Gollegiella 2010 .
Giellabálkkašupmi geigejuvvo juohke nuppát jagi ja bálkkašumi summi lea 12 500 evro .
Otne 22 beaivi skábmamánus geigejuvvui bálkkašupmi davviriikkalaš ministarčoahkkimis Stockholmmas .
Rápmi.
Ruoŧa Sámedikki stivraságadoalli Ingrid Inga , rámida davviriikkalaš ráđđehusaid go bidjet nu stuora bálkkašansummi fuomášan dihte sámegielaid .
- Lea somá go sáhttá bálkkašit ja movttidahttit olbmuid geat eallinagi leat garrasit bargan sámegiela seailluhemiin ja ovddidemiin , dadjá son .
xxx.
Dán jagi leat davvisámegiella ja orjješsámegiella mat loktejuvvojit oidnosii .
Dá oanehaččat veardidanlávdegotti ákkastallan manin juste Máret Sárá ja Lajla Mattsson Magga oažžuba bálkkašumi jagi 2010 :.
Máret Sárá Máret Sárá lea riegádan 1947 ja son lea bajásšaddan Bissojogas Porsáŋggus , Norggas .
Son lea olles áiggi áŋgirit bargan davvisámegiela ovddidemiin ja nannemiin .
Son lea bargan oahpaheaddjin , girječállin , journalistan , ráđđeaddin Boazodoallohálddahusas ja girjelágádusjođiheaddjin ja sus lea leamaš njunušdoaibma máŋggain servviin ja politihkalaš doaimmas .
Sámegiela ovddideapmi lea álohii leamaš guovddážis su bargoeallimis ja eará beroštumiin ja son lea leamaš buorre ja nanu ofelaš sihke ámmátolmmožin ja nissonbealušteaddjin .
Ođđa oahppovuogit.
Seammás go son lea bargan oahpaheaddjin son lea maiddái leamašan mielde rievdadit sihke oahppovugiid ja oahpahussystema .
Son lea ovttas Kirsten Popein čállán oahppogirjeráiddu Eatnigiella ja son lea maiddái almmuhan girjjiid main leat sátnestoahkamat , hoahkamat ja oahppanstoahkamat .
Son lea maid čállán moadde sátnevájasgirjji masa son lea čohkken dieđuid sihke boarrásat ja dáláš áiggis .
Oktiibuot son lea leamašan mielde čállimin badjel 40 girjji .
Iežas geainnut.
Máret Sárá lea olmmoš gii lea duostan guorrat iežas geainnuid .
Son lea eallinagi leamaš njunnošis sihke ámmátlaččat pedagogan , journalistan ja čállin muhto maiddái giellapolitihkalaččat .
Máret Sárá viiddis doaibma sámegielain dagaha su árvvolaš vuostáiváldin Gollegiela bálkkašumis , oaivvilda veardidanlávdegoddi .
Lajla Mattsson Magga.
Lajla Mattsson Magga lea riegadan 1942 Kall gilis , Jämtlánddas Ruoŧas , son lea ollu jagiid juo orrun Guovdageainnus Norgga beal Sámis .
Universitehtaáiggi rájis lea orjješsámegiela ovdánahttin , seailluheapmi ja oahpahus leamaš guovddážis sihke su ámmátlaš ja priváhta eallimis .
Lajla Mattson Magga lea viidát doaibman giellasuorggis ja son lea e.e. bargan čáppa- ja fágagirjjálašvuođain , jorgalusaiguin , oahpahusain , eksiminašuvnnain , son lea čohkken giellamateriála ja báikenamaid ja maiddái addan olggus orjješsámi sátnelisttuid .
Pedagoga ja čálli Lajla Mattson Magga lea guhkes áiggi bargan oahpaheaddjin ja eksiminatuvrran orjješsámegielas .
1984 bođii su vuosttaš girji olggus , Maahke ryöknie , ja dan maŋŋel lea son čállán máŋga oahppogirjji ja mánáidgirjji mat leat addojuvvon olggus .
Dal son lea mielde joavkkus mii galgá ođđasit jorgalit biibbala orjješsámegillii ja seammás son maiddái bargá orjješsámegiela grammatihkkagirjjiin .
Su stuorimus bargoárja giellasuorggis lea bargu sátnegirjjiiguin Åarjelsaemien-daaroen baakoegärjä / Sydsamisk-norsk ordbok ( Knut Bergsland mielčállin ) ja Norsk-sydsamisk ordbok / Daaroen-åarjelsamien baakogærja .
Giellaoaivadeaddji.
Lajla Mattson Magga lea eallinagi bargan garrasit orjješsámegiela ovddideami dihte ja dat bargu dagahu su dehálaš giellaoaivadeaddjin ja árvvolaš vuostáiváldin Gollegiela bálkkašumis , čállá veardidanlávdegoddi ákkastallamis .
Mu Sápmi jagi 2030 - girji almmustuvvan.
Mu Sápmi jagi 2030 - čállingilvui oassálastan mánáid ja nuoraid teavsttat leat almmuhuvvon girjin .
Girjji leat almmuhan Sámi mánáidkulturguovddáš ja nuoraidlávdegoddi-prošeakta .
Čállosiin mánát ja nuorat ovdanbuktet iežaset oainnuid ja sávaldagaid boahttevuođa birra , das makkár máilmmis sámit ellet 20 jagi geažes .
Girjji buot teavsttat leat ovttain Suomas hállon sámegielain ( anáraš- , nuortalaš- , ja davvisámegiella ) ja suomagillii .
Sámi mánáidkulturguovddáš ja nuoraidlavdegoddi – prošekta almmustahttá mánáid ja nuoraid teavsttaid čálliide , sámemánáide ja nuoraide , ja daidda ovttasbargoguimmiide , geat barget mánáid ja nuoraid áššiiguin .
Loga lasi Mu Sápmi jagi 2030 almmustuvvan / Minun Sápmi vuonna 2030 ilmestynyt .
Sámenuoraid dáiddadáhpáhus 2011 Ohcejogas.
Sámenuoraid dáiddadáhpáhus ordnejuvvo 31.3.2011 Ohcejotnjálmmi skuvllas .
Váldofáddán lea dánsa , ja dasa lassin ordnejuvvojit sierralágan bargobájit .
Dáiddadáhpáhusas válljejuvvojit sámenuoraid ovddasteaddjit Nuorra Kultuvra MOVES – dáhpáhussii , mii ordnejuvvo Oulus 20.-22.5.2011 .
Dás gávnnat riikkaviidosaš dáhpáhusa njuolggadusaid , maid mii čuovvut maiddái iežamet guovlodáhpáhusas : http://nuorikulttuuri.fi/nuori-kulttuuri-moves-2011 /.
Dáiddadáhpáhusa válmmaštallin sámedikkis doaibmá oahppamateriálaplánejeaddji Anni Näkkäläjärvi ( anni .
nakkalajarvi ( at ) sámediggi .
fi ) ovttas nuoraidčálli Niina Siltalain ( niina .
siltala ( at ) sámediggi .
Roavvenjárgga dáhpáhusa raporta 2010 lea oaidnin láhkái sámedikki ruovttusiidduin : Nuoraid dáiddadáhpáhus .
Vuosttas sámi gielladahku - bálkkašupmi Meahciráđđehussii.
Sámi gielladahku-bálkkašupmi juhkko vuosttas háve ja Sámedikki sámi giellaráđđi lea mieđihan gielladahku – bálkkašumi Meahciráđđehussii .
Sámi gielladahku - bálkkašumiin addojuvvo dovddastus sámegielat bálvalusaid ja sámegiela sajádaga ovddideami buorrin dahkkon ánssolaš barggus Suomas .
Sámi gielladahku – bálkkašupmi lea duodji ja diploma .
Bálkkašupmi addojuvvo sámekultuvrra suodjaleapmi Suomas - seminára oktavuođas Levis bearjadaga dmu 12.00 .
- Sávan , ahte bálkkašupmi movttiidahttá Meahciráđđehusa joatkit sámegiela sajádaga ovddideami servodagas ja movttiidahttá bealistis maiddái eará virgeoapmahaččaid buoridit iežaset sámegielat bálvalusaid , dadjá sámi giellaráđi ságajođiheaddji Erkki Lumisalmi .
Sámegielat bargiid rekryteremiin - bidjamiin sámegiela dáiddu virggidikšuma eaktun dahje ánsun - sáhttá buoridit lunddolaš vugiin iežasgielat bálvalusaid .
Sámegielaid boahttevuođa sihkkarastima várás lea dehalaš , ahte sámegielat bálvalusain dahkkojuvvo lunddolaš , oinnolaš ja lávga oassi virgeoapmahašdoaimmaide , bálvalusaide ja rekryteremii .
Sámedikki vuođustusat.
Sámedikki mielas Meahciráđđehus lea ánssolaččat ollašuhttán sámi giellalága geatnegasvuođaid ja ovddidan sámegiela sajádaga internetgulahallamis , áššehasbálvalusas ja dieđihandoaimmas .
Virgeoapmahašbálvalusat leat olggosaddon dábálaččat čálalažžan ; Meahciráđđehus fállá dákkár áššehasbálvalusaid lassin maiddái sámegielat bálvalusa .
Dat lea bálkáhan sámegielat dieđiheaddji .
Sámedikki mielas Meahciráđđehus lea doaibman ovdamearkkalaččat sámekultuvrra árbedieđu seailuma buorrin sámegielat báikenamaid čoaggin- ja olggosaddindoaimmain .
Sin almmustahttán čielggadeapmi Nuorta-Anára sámegielat báikenamain lea erenomáš dehalaš nuortalaš- ja anárašgielaid lundui gullevaš kulturdieđu seailumii .
Sámediggi sávva , ahte bálkkašumi mielde Meahciráđđehus figgá buoridit ain ovddežis erenomážit anáraš- ja nuortalašgielat bálvalusaid bargamiin dain Meahciráđđehusa lunddolaš doaimma oasi .
Bálkkašupmi lea duodji.
Sámi gielladahku – bálkkašupmi duodji , man ráhkadeaddji lea válljen Sámi Duodji rs .
Bálkkašupmi lea duodji , soahkebáhkis duddjojuvvon gárri ja dan lea duddjon duojár , lektor Ilmari Laiti Anáris .
xxx.
xxx.
Sámi kulturárbbi suoji ferte buoridit.
Sámedikki 3.12. lágidan semináras Levis ságastallui sámi kulturárbbi suoji dárbbuin .
Semináras bođii ovdan , ahte sámekultuvrra suoji buorideapmi gáibida lasi resurssaid ja rávvagiid .
Seminára rahpan sámedikki ealáhus- ja vuoigatvuođalávdegotti várreságajođiheaddji Heikki Paltto muitalii sámegiela ja ealáhusaid gaskavuođas . ”.
Sámegiela ja sámeealáhusaid boahttevuohta laktásit oktii .
Almmá fámolaš sámeealáhusaid sámegiella hedjona ” .
Sámedikki ságajođiheaddji Klemetti Näkkäläjärvi hálai sámiid ávnnahis kulturárbbi suodjaleami dilis Suomas ja sámedikkiid gaskasaš ovttasbarggus .
Ságajođiheaddji Näkkäläjärvi lohpidii lávga ovttasbarggu sámi álbmotservošiin sámekultuvrra sajádaga buorideapmin . ”.
Mii , sámediggi ja dáiddarat ja duojárat galggašeimmet čohkket fámuid oktasaš sámekulturpolitihkalaš prográmma ráhkadeapmái .
Sámediggi lágida giđđat 2011 oktasaščoahkkima sámiid kultur- ja dáiddaservviiguin .
Čoahkkimis lea dárkkuhus ovttas válmmaštallat evttohusaid sámeskultuvrra suoji buorideapmin .
Sámekultuvrra suoji buorideapmi gáibida lasi resurssaid ja vuoigatvuođalaš suoji ovddideami ”.
Sámemusea Siidda , sámi álbmotmusea , hoavda Tarmo Jomppane n gieđahalai ságastis sámi materiálalaš kulturárbbi suodjaleami dárbbuid . ”.
Museadoaimma ja sámi materiálalaš kultuvrralaš suoji ovddideami sihkkarastima várás Suoma museain leahkki sámečoakkáldagaid galggašii oažžut sámeservoša bálvalussii ja čoakkáldagaid galggašii oažžut almmolaččat oidnosii .
Čuovvovaš ráđđehusáigodahki galgá ásahit ulbmilin Sámemusea Siidda viiddideami ja dan ruhtadeami sihkkarastima . ”.
Sámi Duodji rs ságajođiheaddji Rauna Triumf muitalii duoji kultuvrralaš mearkkašumis ja duoji doarjjadárbbuin . ”.
Duodji lea eallinvuohki , sámi sosiálalaš vuogádaga oassi , mainna bajásšaddojuv-vo ja ohppojuvvo .
Duodji lea sámiid kollektiivvalaš opmodat ja dat ovdanbuktá sámekultuvrra holisttalaš jurddašeami , mas buot váikkuhit buot áššiide .
Lea váidalahtti , ahte Sámi Duoji sajádat ii leat doarvái buorre skuvlemis ja servodagas .
Sámi Duoji sihkkarastin eaktuda lasi resurssaid ja duoji skuvlema ovddideami sámi vuolggasajiin .
Lassin háliidan giitit sámedikki ja sámedikki ságajođi-headdji Sámi Duoji dárbbuid fuopmášeamis ” .
Juoigi , sámedikki stivrra lahttu Petra Magga-Vars muitalii luođi mearkkašumis sihke sániiguin ja juoigamiin : ” Luohti govve sámekultuvrra .
Luođi sisdoaluin sáhttá čielgasit oaidnit báikkálaškul-tuvrra iešvuođaid ja oahppat máttarvánhemiid historjjás .
Luođi sajádat ii Suomas leat doarvái buorre .
Luohti dárbbaša eanet doarjaga , resurserema ja oidnoma olles Suomas .
Skuvllat galggašedje váldit luođi oahppaplánaid oassin vuoi luođis boahtá servodaga lunddolaš oassi . ”.
Seminára sáddii nana signála oahpahus- ja kulturministeriijai , sámediggái ja sámi oahpahus-guovddážii sámeduoji oahpahusa ovddidandárbbuin .
Sámi oahpahusguovddáža sámeduoji oahpahus ii bálval sámekultuvrra dárbbuid , go oahpahus lágiduvvo suopmelaš kultuvrra vuolggasajiin .
Seminára gávnnahii , ahte skuvlla oahpahusa galgá nuppástuhttit nu , ahte oahpahus hovkkahallá maiddái sámenuoraid .
Kulturministtar Wallin sáddii čálalaš dearvvahusas seminárai .
Girdinstreaika esttii kultur- ja valástal-lanministara mátkki Levii .
Ministtar Wallin muitalii diehtit Suomas ássi ruoŧagielat olmmožin makkár lea eallit giellavehádahkan .
Iežan duogáža dihte sáhtán bures govahallat mo din mielas orru , go bealuštehket iežadet vuoigatvuođaid .
Ministtar Wallin čálii leat erenomáš ilolaš das , ahte sáme-nuorat leat nu aktiivvalaččat sámekultuvrra gáhttemis ja ovddideamis . ”.
Ráđđehusa boahtte jagi bušehttii gullá maiddái sámegielat oahppamateriálamearreruđa bajideapmi .
Lasáhusain máinnašuvvo , ahte sámegielat oahppamateriálaruđain galgá čujuhit doarvái ruđaid maiddái nuortalaš- ja anárašgielat oahppagirjjiide . ”.
, Wallin čálii .
Lassidieđut : Ságajođiheaddji Näkkäläjärvi ( 050-5242109) Seminára ságajođiheaddji Aslak Paltto ( +358405620354 ).
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sámi gielladahku - bálkkašupmi.
Sámi gielladahku - bálkkašumi dárkkuhussan lea addit dovddastusa sámegielat bálvalusaid ja sámegiela sajádaga ovddideapmin dahkkon ánssolaš barggus Suomas .
Sámegielain dárkkuhuvvo davvisáme- , anáraš- ja nuortalašgiella .
Bálkkašumi dárkkuhussan lea movttiidahttit bálkkašumi oažžu buoridit ain ovddežis sámegiela ovdii dahkkon barggu ja movttiidahttit buot virgeoapmahaččaid buoridit sámegiela sajádaga .
Bálkkašupmi mieđihuvvo ovdasajis virgeoapmahaččaide ja servošiidda ja dušše sierra vuođustusaiguin priváhtaolbmui .
Njuolggadusat.
Sámi gielladahku-bálkkašumi 2013 oaččui YLE SÁPMI.
Vuođusdusat.
Sámi gielladahku- bálkkašumi oaččui jagis 2011 Eanodaga gieldda joavkobearašbeaiveruoktu Miessi .
Vuođustusat.
Diplomá 2011.
Sámi gielladahku - bálkkašupmi juhkkui vuosttas háve juovlamánus 2010 ja dat mieđihuvvui Meahciráđđehussii .
Sámi gielladahku - bálkkašupmi 2010.
xxx.
xxx.
xxx.
Sámedikki sámegiela doaimmahaga ( maŋŋelaš gielladoaimmahat ) bálvalusmávssut badjánit 1.1.2011 rájes .
Jorgalanbálvalusaid mávssut loktanit 45 euros 65 euroi .
Jorgalanbálvalusat.
Gielladoaimmahaga addin jorgalusas berrojuvvo máksu suomagielas sámegillii dahje nuppe gežiid 65 euro siiddus 2000 mearkka , mii ii sisttisdoala gaskamearkkaid .
Gielladoaimmahaga eará bálvalusat leat dulkonbálvalus ja eará gielalaš bálvalusat .
Bálvalusmávssut leat ovddit háve bajiduvvon 22.2.2005 .
Dárkkit čilgehus bálvalusaid mávssuid birra gávnnat dás : Jorgalanbálvalusat.
- Gielladoaimmahat jorgala váldoáššis áššegirjejorgalusaid , dadjá gielladorvočálli Siiri Jomppanen .
Freelancer-jorgaleaddjit fuolahit dábálaččat guhkit jorgalusteavsttain , dego čáppa- ja diehtogirjjálašvuođa teavsttain ja oahppomateriálain , joatká Jomppanen .
Gielladoaimmahat fuolaha láhkateavsttaid jorgaleamis sámegielaide .
Doaimmahagas jorgaluvvo ollu čoahkkinbovdehusaid , áššelisttáid , beavdegirjjiid , muitalusat , plánat ja bušeahttaárvalusat .
Eará jorgaluvvon teavsttat leat iešguđege eisseválddiid skovit ja prentosat , almmuhusat , gulahusat ja dieđáhusat .
Lassin jorgaluvvojit eisseválddiid mearrádusat , lohpeáššit dego birasteknihkalaš áššegirjjit sihke brošyrat , galbbat , neahttasiiddut ja risttalaš teavsttat dego rohkosat .
Gielladoaimmahat koordinere jorgalandoaimma ja dakkár dáhpáhusas , mas gielladoaimmahagas lea hohpolaš jorgalandilli , rávvejuvvo jorgalusa diŋgojeaddji váldit oktavuođa freelancer-jorgaleddjiide .
Gielladoaimmahagas lea listu sámegiela jorgaleddjiin ja dulkkain , geat leat addán lobi almmuhit oktavuođadieđuideaset .
Sin oktavuođadieđuid gávdná maid sámedikki interneahttasiidduin čujuhusas www.sámediggi.fi - Dokumeantat - Jorgaleaddjit ja dulkkat .
Oanehaččat sámegiela doaimmahaga birra.
Sámedikki sámegiela doaimmahat ollašuhttá doaimmaid sámi giellalága ja – ásahusa mielde .
Gielladoaimmahat fuolaha lágas oaivvilduvvon jorgalusaid doaimmaheamis iešguđege eiseválddiide ja lágádusaide , veahkeha daid sámegielat dulkkaid skáhppomis ja eará sámi giellalágas oaivvilduvvon bargguin .
Gielladoaimmahat vuođđuduvvui jagis 1992 , go sámi giellaláhka bođii fápmui .
Guokte vuosttas giellajorgaleaddji álggaheigga barggu jagis 1992 .
xxx.
Bátneduoddara dikšun- ja geavahanplánas geahččalit Akwé:Kon.
Eamiálbmogiid árbevirolaš dihtui guoskevaš ja biodiversitehtasoahpamuša 8 j artihkkalii gullevaš Akwé:Kon – rávvagat leat váldon geahččalanatnui Bátneduoddara meahcceeanaguovllu dikšun- ja geavahanplána dárkkisteamis .
Akwé : Kon rávvagat leat dohkkehuvvon biodiversiteahttasoahpamuša 5. oassebeallečoahkkimis .
Akwé:Kon – rávvagat leat vuosttažettiin meannudanvuohki dahje proseassa , man bokte dorvvastuvvojit sápmelaččaid váikkuhanvejolašvuođat dikšun- ja geavahanplána gárvvisteamis ja ohccojuvvojit vuogit , maid bokte sápmelaškultuvrii negatiivvalaš váikkuhusaid sáhttá caggat .
Sámedikki dieđuid mielde Meahciráđđehus lea rávvagiid heiveheamis vuosttas virgeoapmahaš oppa máilmmis .
Sierra bargojoavku válmmaštallá.
Sámediggi ja Meahciráđđehus leat ráđđádallamiin gávnnahan , ahte sierra bargojoavku válmmaštallá Akwé:Kon – rávvagiid heiveheami Bátneduoddara meahcceeanaguovllu dikšun- ja geavahanplána gárvvisteamis .
Sámedikki stivra lea nammadan bargojoavkku ja dat lea dievasmahttojuvvon bálgosiid ovddasteddjiiguin .
Bargojoavkku sátnejođiheaddjin doaibmá Heikki Paltto ja eará lahtut leat : Juhani Länsman , Bigga-Helena Magga , Nina Maarit West ja Inga-Briitta Magga sihke boazoisidat : Jouni Lukkari ( Bátneduottar ) , Harri Hirvasvuopio ( Sámi bálggus ) , Nils-Heikki Näkkäläjärvi ( Sállevárri ) .
xxx.
xxx.
Akwe:Kon bargojoavkku sátnejođiheaddji Heikki Paltto ja Meahciráđđehusa spesiálaplánejeaddji Juha Sihvo .
Govven : Pentti Pieski.
Bargojoavkku sátnejođiheaddji Heikki Paltto jáhkká dán leat buori vuogi áššiid plánemis .
- Dát addá báikkálaččaide vejolašvuođa beassat muitalit oainnuideaset .
Meannudanvuohki maiddái buktá rabasvuođa plánemii , Paltto gávnnaha .
Váikkuhusat sápmelaškultuvrii árvvoštallojuvvojit oppa plánaproseassa áigge.
Meahciráđđehus háliida váldit sápmelaččaid kultuvrra hárjeheami eavttuid vuhtii buoremus vejolaš lági mielde .
- Rávvagiid iskkadeapmi Bátneduoddara dikšun- ja geavahanplánabarggus lea dehálaš Meahciráđđehussii .
Stuorra earru ovddit plánema ektui lea , ahte dál árvvoštallan dahkko oppa plánaproseassa áigge , go árabut árvvoštalle gárvves plána váikkuhusaid sápmelaškultuvrii , guovlluoaivámuš Elina Stolt muitala .
Sápmelaččaid juridihkalaš sajádaga ja sápmelaččaid ruovttuguovllu eanageavaheami plánema ovddideamis Akwé:Kon – rávvagiin lea stuorra váikkuhus .
- Jus Bátneduoddara dikšun- ja geavahanplána válmmaštallan lihkostuvvá bures , de Akwé:Kon – rávvagiid heiveheami livččii vejolaš váldit oassin eará dikšun- ja geavahanplánaid dahkamis ja maiddái luondduriggodatplána dahkamis , sámedikki sátnejođiheaddji Klemetti Näkkäläjärvi vihkkehallá .
Bátneduoddara dikšun- ja geavahanplána dárkkisteami válmmaštallan bistá ainjuo dán jagi ja dárbbu mielde bargu jotkojuvvo boahtte jagi .
Eaktodáhtolaš rávvagiidda lea addon daid oppalašvuođa luonddu deattuheami dihte mohawkkagiela namma Akwé:Kon , mii oaivvilda buot luondduriikkas .
Lassidieđut:Guovlluoaivámuš Elina Stolt , Meahciráđđehus , tel. +358 400 398 983.
Sátnejođiheaddji Klemetti Näkkäläjärvi , Sámediggi , tel. +358 50 524 2109.
Artihkal 8(j):a ollašuhttin.
Eamiálbmogiid guoski julggaštus.
Olgoriikkaministeriija lea jorgalahttán ON:id julggaštusa eamiálbmogiid guoskevaš vuoigatvuođain suomagillii ja sámegielat jorgalus lea barggu vuolde .
Jagi 2007 dohkkehuvvon eamiálbmogiid guoski julggaštus ( United Nations Declaration on the Rights of Indigenous Peoples ) lea Suoma stáhta geatnegahtti áššebábir .
Eamiálbmogiid guoski julggaštus lea politihkalaš áššebábir ja Suopma lei aktiivvalaččat doarjumin julggaštusa dohkkeheami ON:in .
xxx.
Plánenbarggu ulbmilin lea gávdnat sámekulturguovddáš Sajosii alladását , dálu atmosferii heivvolaš ja áidnalunddot panelalássaliidnegákkesgovvosa , mii buktá dálu sisa iešvuođalági ja earuheaddjivuođa .
Lássaliinniide lea dárbu vuosttažettiin doaimmahatlanjain.
Gilvu lea oaivvilduvvon vuosttažettiin olbmuide , geain lea hárjánupmi tekstiila- dahje gráfalaš plánemis . Muhto maiddái earát sáhttet oassálastit gilvui .
Oassálasti berre váldit vuhtii teknihkalaš gáibádusaid , mat gáibiduvvojit gilvobarggus . Lássaliinniid lea ulbmil ollašuhttit njuolga lonistuvvon dujiid vuođul .
xxx.
Sámi kulturguovddáš huksejuvvo Anára kirkosiidii Juvdujoga gáddái ja dohko bohtet doaibmalanjat Sámediggái , sámekultuvrii gullevaš máŋggabealat doaimmaide ja maiddái sámi oahpahus- ja dutkandoibmii .
Dáid lassin vistti dehálaš doaibmasajit leat oktasaš sajit , mat leat máŋggadoaibma- ja bálvalanfeaskára birra , loaiddastan- , čoahkkin- ja máŋggadoaibmasajit sihke restauráŋŋa .
Oktasašlanjaid geavaheapmi lea dehálaš oassi kulturguovddáža buot doaimmain .
Sámi kulturguovddáža váldoláigolažžan doaibmá Sámediggi , mii láigoha lanjaid ovddasguvlui eará geavaheddjiide .
Sámi oahpahusguovddáš lea Sámedikki lassin dálu nubbi váldogeavaheaddji .
Dálu eará geavaheaddjit leat Anára gieldda girjerádjodoaibma , Sámi Duodji rs ( sámeduojáriid searvi ) , SámiSoster rs ( sámiid sosiála- ja dearvvasvuođasuorggi searvi ) , Lappi guovlohálddahus-doaimmahat , Sámearkiiva ja restauráŋŋa .
Lassidieđut sámekulturguovddáš Sajosa doaibmajurdagis leat dán gilvoreivve loahpas sihke guovddáža ruovttusiidduin , čujuhusas www.sajos.fi .
STOHPOGÁLVO- JA TEKSTIILAPLÁNEMA DUOGÁŠ.
Sámekulturguovddáža arkiteaktaplánemis vástidii Halo Arkkitehdit Oy ja dat lea dahkan kulturguovddáža luovosgálvo- ja tekstiilaplánema .
Tekstiilaplánema vuođul orgána , mii čoahkkana sámekulturguovddáš Sajosa boahttevaš geavaheddjiid ovddasteddjiin , lea mearridan ordnet rabas plánengilvvu panelalássaliinni govvosis .
Sámekulturguovddáža doaimmahatlanjaide sihke Sámi oahpahusguovddáža luohkkálanjaide , mat bohtet guovddážii , bohtet golmmageardásaš panelalássaliidneheaŋggastagat .
Okta panelalássaliidni lea luondduvielgat , asehis ja suokkalágan , ja nubbi ovttaivnnat juogo okra , alit , rukses dahje ruoná .
Goalmmát panelalássaliidnin boahtá leat panelalássaliidni , mas lea prentengovus , ja justa dan govvosa ohcatge dán gilvvus .
Panelalássaliinnit bohtet guovtti sturrodagas , mihtut leat 600 mm x 2 390 mm ja 600 mm x 2 090 mm .
Prentenlássaliinni suoivva galgá leat čáhppes-vilges-ránes .
Vuođđogákkis lea lássaliidnedoaimmaheaddji váljjašumis suokkalágan , vilgesvuđot prentemii heivvolaš gákkis .
Prentenlássaliinni plánengilvvu ulbmil lea gávdnat sámekulturguovddáš Sajosa doaimmahatlanjaid ja luohkkálanjaid lásaid lássaliinniid govvosa ( ng. prentengovvosa ) , mii govvida guovddáža ulbmila ja luonddu .
Gilvvu ordne Sámediggi .
Gilvu lea buohkaide rabas .
Gilvvu bálkkašupmelávdegotti lahtut eai sáhte oassálastit gilvui .
4 .
Gilvoáigi lea 20.2.2011 – 31.3.2011 .
Gilvoevttohusat galget boahtit digitála vurkenneavvus 31.3.2011 dmu 16.00 rádjái , njuolggadusaid 6. čuoggás máinnašuvvon čujuhussii .
Mearreáiggi maŋŋá boahtán evttohusaid eai váldde vuhtii .
Áššegirjjit , mat máhcahuvvojit Evttohuvvon govus doaimmahuvvo poastta mielde elektrovnnalaš hámis CD dahje DVD-skierruin dahje muitosákkiin .
Vurkenneavvus ožžot leat dušše guokte fiilla , mat sisttisdollet ovdalis máinnašuvvon guovtti sturrosaš panelalássaliinniid prentenfiillaid , mat leat mihttolávas 1:1 .
Evttohusa guođđán nammamearka galgá leat fiillaid namas sihke čállojuvvon vurkennevvui .
Dohkkehuvvon vurkenhámit leat .
Bálkkašupmelávdegoddi árvvoštallá evttohusaid prentenfiillain prentemii A3 sturrosaš čáhppesvilgesprentosiin .
Prentosiid teknihkalaš kvalitehta lea árvvoštallanágga , danin go gárvves lássaliinniid lea ulbmil ollášuhttit njuolga prentenfiillain .
Plánenbarggu posten Plánenneavvu mielde sáddejuvvo evttohusa namma ja oktavuohtadieđut konfeluhtas , mii lea giddejuvvon ja man čađa ii oainne .
Konfeluhta ala merkejuvvo evttohusa dahkki nammamearka .
Vurkenneavvuid ja giddejuvvon konfeluhta galgá sáddet čujuhussii Sámediggi , Angelintie 696 , 99870 Anár. Konfeluhttii galgá merket dovddaldaga “ Prentengilvu ” .
CD- dahje DVD-vurkenneavvu dahje muitosákki ala merkejuvvo gilvoevttohusa dahkki nammamearka ( ii rivttes namma ) .
Seamma nammamearkka galgá merket maiddái giddejuvvon konfeluhta ala .
Bealatkeahtesvuođa sihkkarastima dihtii giddejuvvon konfeluhtta , mas leat oassálasti oktavuohtadieđut , rahppojuvvo easkka árvvoštallama maŋŋá ja go gilvvu boađus lea čielgan .
Eará vugiin doaimmahuvvon evttohusat hilgojuvvojit .
Dušše beare báhpára ala sárgojuvvon evttohusat ja/dahje ii-prentengárvvis duojit hilgojuvvojit , dušše digitála prentengárvvis materiála váldo árvvoštallamii .
Persovdnadieđut gieđahallojuvvojit dušše gilvvu oktavuođas , eaige dat addojuvvo ovddasguvlui .
Gilvui sáhttá oassálastit eanet go ovttain evttohusain , muhto guđege govvosa prentenmateriála galgá leat sierra cd- dahje dvd-vurkenneavvus dahje muitosákkis , vaikke daid sáddešiige seammá konfeluhtain .
Govvosii addojuvvon gáibádusat.
a. Govvosa sáhttá ráhkadit sárgosis , čuovgagovas dahje mas beare .
Govus sáhttá leat dávjjes dahje oktilaš , go beare loahpalaš bohtosat leat addojuvvon lássaliidnemihtuid sturrosaččat .
Govvosa plánengilvvuin ohcat sámekulturguovddáža stiilii heivvolaš govvosa , mii buktá ovdan kulturguovddáža - kultuvrras boahtán duogášjurdaga ja mearkkašumi , - sápmelaš iešvuođalági , - doaimma várás dahkkojuvvon imago ( sápmelaš , árbevieruid ala huksejuvvon , aktiivvalaš , boahttevuhtii geahčči ja servodatlaš .
Oktasaš namaheaddjin lea “ eakti ja ealli sámekultuvra ” ) .
c. Govvosa symbolihka ii dárbbaš ákkastallat , muhto dan oažžu dahkat , jus plánejeaddji dan háliida .
Ákkastallan ii váikkut ráđi loahpalaš mearrádusdahkamii .
d. Plánejeaddji galgá dahkat ovtta ( 1 ) govvosa , main leat vurkejuvvon elektrovnnalaš hápmái guokte prentenfiilla , main nubbi galgá heivet 600 mm x 2090 mm ja nubbi 600 mm x 2390 mm allosaš panelalássaliinniide .
Bálkkašupmelávdegoddi.
a. Gilvvu bálkkašupmelávdegoddin doaibmá ja dan bohtosa vállje Sajosa gaskaboddasaš ovttasdoaibmanorgána , mas leat ovddastuvvon buot Sajosa fásta geavaheaddjiorganisašuvnnaid ovddasteaddjit ja mii lea dievasmahttojuvvon Halo Arkkitehdit Oy ovddasteddjiin .
Ovttasdoaibmanorgána lahttut leat : Liisa Holmberg , Aune Musta , Erkki Sirniö , Vuokko Joki , Rauna Rahko , Ristenrauna Magga , Kari Torikka ja Jouko Lappalainen .
Bálkkašupmelávdegotti čállin doaibmaba prošeaktaoaivámuš Juha Guttorm ja prošeaktaplánejeaddji Marja Männistö .
c. Bálkkašupmelávdegoddi sáhttá dárbbu mielde geavahit barggustis áššedovdiid .
Árvvoštallan Gilvoevttohusat árvvoštallojuvvojit anonyman .
Bálkkašupmelávdegoddi vállje lonisteapmái guokte ( 2 ) govusevttohusa , mat devdet buoremusat govvosii addojuvvon gáibádusaid .
Bálkkašumit Evttohusaid lotnunsupmi lea 500 euro barggu ala .
Gilvvu ordnejeaddji oažžu buot vuoigatvuođaid lodnojuvvon evttohusaide .
Ordnejeaddjis lea maiddái vuoigatvuohta plánejeaddji lobiin rievdadit evttohusa dahje leat geavatkeahttá govvosa .
Mildosat : Sápmelaškulturguovddáža tekstiilaplánenárvalusat.
Sámekulturguovddáža ulbmilin lea láhčit sámiide buoret dilálašvuođaid iežas eavttuiguin doalahit ja ovddidit iežaset giela , kultuvrra ja ealáhusdoaimma , dikšut ja ovddidit kulturiešráđđema ja maiddái duvdit sámiid almmolaš eallineavttuid ovdáneami .
Lassin guovddáža ulbmilin lea buoridit vejolašvuođaid juohkit ja oažžut dieđuid sápmelaččain eamiálbmogin .
Sámekulturguovddáš lea vuosttažettiin oaivvilduvvon sámiid iežaset geavaheami várás .
Das lea mihttomearrin boahtit Suoma sámiid iešráđđema ja maiddái ealli ja ovdáneaddji sámekultuvrra symbolan , man guovddáš doaibman lea sihke gáhttet árbevirolaš kultuvrra ja maiddái ovddidit ja ođasmahttit sámi servodateallima .
Čilgejuvvon váldoulbmila lassin kulturguovddáš fállá viiddis , ođđaáigásaš ja alladássásaš oktasašgeavahanlanjaid ( čoahkkin- , auditoria- , máŋggadoaibma- ja loaiddastansajiid ja studiolanjaid ) dihte erenomáš vejolašvuođaid lágidit máŋggalágan čoahkkimiid , konfereanssaid ja dáhpáhusaid áidnalunddot birrasis .
Sámekulturguovddáš lea dasto seamma áigge nu Suoma sámiid parlameantadállu go kultur- , skuvlen- ja máhttinguovddáš ja maiddái dáhpáhusdállu iešguđetlágan čoahkkimiiguin , musihkka- , filbma- ja teáhterloaiddastemiiguin .
Nuppiide laktásan oassedoaimmat dorjot nuppiideaset sisdoaluid ja sajiid beales .
Sámekulturguovddáža hukseha ja oamasta Senaatti-giddodagat ja dan bruttoviidodat lea sullii 4 800 m² .
Huksenfidnu goasttádusárvvoštallan lea sullii 12 miljovnna euro , mas EU-ruhtadeami oassi lea 5 miljovnna euro .
Sámi kulturguovddáš galggašii gárvánit jagi 2012 álggu rádjai .
Eamiálbmogiid osolašvuođa galgá sihkkarastit davvi dimenšuvn.
Otne nogai nubbi davvi dimenšuvnna parlamentáralaš forum . Forumas sámi parlamentáralaš ráđi ( SPR ) ovddastii Suoma sámedikki ja SPR ságajođiheaddji Klemetti Näkkäläjärvi .
Forum sáddii nana signála davvi dimenšuvnna ovttasbargui oassálasti stáhtaide .
Foruma loahppaárvalusas gáibiduvvui , ahte stáhtat ovttasbarggus eamiálbmogiiguin ráhkadit málle , mo eamiálbmogiid oassálastin- ja váikkuhanvejolašvuođat sihkkarastojit davvi dimenšuvnna ovttasbarggus ” muitala Näkkäläjärvi , gii lei SPR:a ja eamiálbmogiid áidna ovddasteaddjin ráhkadeamen foruma loahppaárvalusa .
Davvi dimenšuvdna ( DD ) lea ovttasbargu njealji dásseárvosaš oassebeali Eurohpa Uniovnna , Ruošša , Norgga ja Islándda gaskkas .
Eatnandieđalaččat Davvi dimenšuvnna guovlu gokčá Oarjedavve-Ruošša , Nuortameara ja árktalaš guovlluid , fárus maiddái Barentsguovlu .
Ovttastuvvan stáhtat ja Kanada leat davvi dimenšuvnna dárkojeaddjeriikkat .
Davvi dimenšuvnnas leat njeallje guoibmevuođa : biras- , sosiála- ja dearvvasvuohta- , johtalus- ja logistihkka- sihke kulturguoibmevuohta .
Vuosttas davvi dimenšuvnna parlamentáralaš foruma dollui Brysselis jagi 2009 .
Sámit oassálaste forumii SPR:a ja árktalaš parlamentarihkkáriid bissovaš komitea bokte .
Parlamentáralaš forum evttoha eamiálbmogiid vuoigatvuođaid vuhtiiváldima davvi dimenšuvnna barggus . ”.
Lean hui duhtavaš foruma loahppaárvalussii ja SPR barggai olu loahppaárvalusa ovdii .
Čállingotti álgomuttu evttohusas loahppaárvalussan ii lean álggos sátnige eamiálbmogiid vuoigatvuođain .
Dál eamiálbmogiid vuoigatvuođat leat vuhtiiváldon viidát loahppaárvalusas ja dan guoibmevuohtaprográmmain .
Lea dehalaš , ahte eamiálbmogiid vuoigatvuođat vuhtiiváldojit horisontálalaččat ” muitala Näkkäläjärvi duđavažžan .
Forum gáibida loahppaárvalusas , ahte davvi dimenšuvnna ja eamiálbmogiid gaskasaš ovttasbarggu galgá lasihit ja čiekŋudit .
Birasguoibmevuođas forum ávžžuhii stáhtaid sihkkarastit eamiálbmogiid vuoigatvuođaid ovddidettiin ođasmuvvi energiija .
Lassin luondduresurssaid ávkingeavaheamis galgá giddet erenomáš fuopmášumi eamiálbmogiid vuoigatvuođaide ja kultur- ja birasváikkuhusaide . ”.
Lean erenomáš duhtavaš go loahppaárvalusas gáibiduvvui , ahte ođasmuvvi energiijahámiid ja luondduresurssaid ávkingeavaheapmi eai oaččo áitit eamiálbmogiid vuoigatvuođaid .
Maiddái Ruošša stáhta dohkkehii dás namuhuvvon hábmemiid .
Bieggafápmorusttegat leat birra sámeguovllu áitán boazodoalu .
Luondduresurssaid ávkingeavaheapmi , nugo oljju bovren , erenomážit Ruoššas lea áitán máŋggaid eamiálbmogiid áigáiboađu ja kultuvrra jotkkolašvuođa .
Sávvamis loahppaárvalus vuhtiiváldo Ruošša energiijapolitihkas . ”.
Näkkäläjärvi muitala .
Forum evttohii , ahte sosiála- ja dearvvasvuohtaguoibmevuhtii váldošii ođđa oassi , mii guoská árbevirolaš ealáhusaid sihkkarastima ja ovddideami . ”.
Dát lea oalle dehalaš evttohus .
Árbevirolaš ealáhusaid heajos gánnáhahttivuohta ja ealáhusaiguin barganeavttuid hedjoneapmi leat dagahan muhtin eamiálbmotservošiin lossa váttisvuođaid .
Ovdamearkan Kanadas , go njurjonáhki gávpi lea EU:a gildosa dihte geahppánan , meahcásteddjiid boađut leat njiedjan ja máŋgasat leat gártan heaitit ealáhusa .
Dát lea dolvon sosiálalaš váttisvuođaide nugo alkoholismii ja juoba iešsorbmemiidda ” Näkkäläjärvi čilge .
Davvi dimenšuvnna ođđaseamos guoibmevuohta lea kulturguoibmevuohta .
Forum deattuhii , ahte eamiálbmogiid aktiivvalaš oassálastin kulturguoibmevuhtii lea erenomáš dehalaš . ”.
Eamiálbmogiin lea olu addámuš kulturguoibmevuhtii .
Eamiálbmogiid musihkka , dáidda , duodji ja ovdanbukti dáidagat galggašedje leat guoibmevuođa guovddážis ” Näkkäläjärvi oaidná . ”.
Dál leat ožžon dehalaš áššiid foruma loahppaárvalussii ja mii galgat fuolahit das , ahte dat maiddái vuhtiiváldojit davvi dimenšuvnna sierra guoibmevuođain ja ovttasbarggus .
Mii eamiálbmogat ja SPR galgat ráhkadit evttohusaid das , mo loahppaárvalusa dehalaš áššiid sáhttá ollašuhttit .
Erenomážiti mii galgat guorahallat dan , mo eamiálbmogiid osolašvuođa sáhttá buoremusat sihkkarastit davvi dimenšuvnna ovttasbarggus .
Boahtit giehtadallat ášši SPR:a stivrra čuovvovaš čoahkkimis cuoŋománus ja sávvamis oažžut dalle válmmaštallanbarggu bures álgui ” , Näkkäläjärvi muitala .
Davvi dimenšuvnna goalmmát parlamentáralaš forum lágiduvvo Ruoššas jagi 2013 .
xxx.
xxx.
Sápmelaš artisttaid musihkka- ja eará kulturčájáhusat heivejit erenomážit kongreassaid dahje skuvlendilálašvuođaid buresboahtinprográmman , oaivedoaluid prográmmanummirin dahje olles konseartan .
Sajosa Čoahkkin- ja dáhpáhusbálvalusat ordne didjiide sápmelaš kulturprográmma .
Dás mii muitalit sápmelaš dáiddáriin , geaid lea vejolaš várret dáhpáhusaide .
1 .
lea sápmelaš musihkar , guhte lea válmmasnuvvan Tampere universitehtas musihkkadutkin / etnomusihkologan .
Annukka Hirvasvuopio-Laiti lea eret Vuohču guovllus ja son orru dán áigge bearrašiinnis Ohcejogas .
Annukka lávlu Vilddas-joavkkus , mii čuojaha sápmelaš etno / máilmmimusihka .
Son lea lávlon buotlágan musihka , muhto son namuha lagamus musihkkastiilan álbmotmusihkas buolvadeaddji musihka ja lávlunstiillaid .
Davvisápmelaš árbevirolaš musihkka , luohti , lea maid lahka su váimmu .
Annukka lea bargan lávluma lassin maid ee. musihkaoahpaheaddjin , logaldallin , neavttárin ja Sámedikki Sámemusihkkaguovddáža prošeavttas .
Annukka Hirvasvuopio-Laiti doallá maid logaldallamiid sápmelaš musihkas ja kultuvrras suomagillii , davvisámegillii ja eŋgelasgillii .
xxx.
xxx.
Alladását ja ođđaáigásaš sámemusihkka .
Akustihkalaš joavkkus čuodjá harmonihkká , busuki , kontrabasso , piano ja klarineahtta . Joavkkus lávlu anárlaš Anna Näkkäläjärvi .
Anna Näkkäläjärvi lea almmustahttán ” Beallječiŋat / Earrings ” nammasaš cd giđđat 2011 .
xxx.
xxx.
Kristiina Aikio lea vuohččulaš sámeartista .
Kristiina lea lávlon 25 jagi ja juoigan 8 jagi .
Tiina Aikio lea almmustahttán máŋggaid cd:aid , ee. Ále Mana ja Sápmi Váimmus .
Tiina Aikio lávlu Sajosis ovttas su čuojaheddjii ( gui ) n soahpamuša mielde .
Tuupa Records Oy - sámegielat musihkka logi jagi.
Tuupa Records Oy lea máŋggabealat AV-suorggi fitnodat , mii doaibmá Suomas .
Tuupa Records fállá ámmátdási bálvalusaid nu jietnadan- go videobuvttadanbealdege .
Sii plánejit ja buvttadit ovdamearkka dihte : * Jietnadan- ja miksenbálvalusaid , * Dáhpáhusteknihka , * Live-jietnadanbálvalusaid , * Ovdanbuktinvideoid / buktagaovdanbuktima , * TV-ja radioreklámaid , * Musihkkavideoid ja Formáhtaid doaimmahemiid .
Tuupa Records Oy ivdnás prográmmadoaimmahahkii gullet máŋggat fiinna artisttat ja dáiddárat .
Tuupa háliida ovddidit ja doarjut sámegiela ja kultuvrra , danin sii buvttadit ja almmustahttet eanaš sámegielat musihka , muhto dieđusge spiehkastusatge gávdnojit !.
Sápmelaš artisttat :.
* Niillas Holmberg ja Roope Mäenpää ( davvisámegielat folk-musihkka ).
* SomBy ( sámegielat rock-musihkkajoavku ).
* Ailu Valle ( rap-artista , guhte " ráppe " davvisámegillii ; eret Ohcejoga Gámasmohkis ).
* Ulda ( davvisámegielat etnojuoigan ! ).
* Vilddas ( guhkeskarriera etnojoavku ).
* Los Selibatos ( joavku kompromissaid haga ).
* Amoc ( sápmelaš rapmusihka áhčči ).
xxx.
* Irdon ( akustihkalaš musiseren davvisámegillii ).
* Spire ( sámegielat pop-rock ).
* DJ bálvalusat ee. Dj Stuorraguoika.
xxx.
xxx.
Sápmelaš badjebearaš Armi ja Timo Palonoja Joikukotsamos Saariselkäs lágida máŋggabealat kultur- ja luondduprográmmaid turisttaide .
Oažžumis ee. trumbučaskinreaissut Joikun Kotas ja boazosafárat Saariselkä duovdagiin .
Prográmma ja boradanbálvalusat oažžumis maid stuorra joavkkuide .
xxx.
xxx.
Sajosii loaiddastit sáhttá diŋgot maid anáraš Heli Aikio , guhte lávlu anárašgielat lávlagiid ja LIVĐE .
Heli lávluma čuojaldahttá ee. Heikki Nikula , guhte maid lea anáraš .
Heikki Nikula čuojaldahttá maid eará sámeartisttaid .
xxx.
Sámi duodjeávdnasiid oažžuma dorvvasteapmi.
Meahcceráđđehus lea addán 14.3. rávvaga sámi duodjeárbevieru ávdnasiid skáhppomis daid Meahcceráđđehusa hálddašan guovlluin , mat leat luonddusuodjalanguovlluid olggobealde .
Sámi duodjeárbevieru luondduresurssaide laktáseaddji árbevirolaš dieđu dorvvasteami várás Meahcceráđđehus addá almmolaš vuoigatvuođa nuvttá váldit stáhta eatnamiin duodjeávnnasin unna meriid sieđgga , leaibbi , soagi ja subi .
Maiddái unna meriid vettiid , gámasuoinni , háisuoinni ja boskkaid sáhttá váldit nuvttá .
Almmolaš váldinvuoigatvuohta ii guoskka álbmot- dahje luonddumehciid , iige ávnnasin dáhpáhuvvi vuovdin dahje gaskkusteapmi leat lobálaš .
Reatkká váldimii mieđihuvvojit sierra lobit nuvttá ja báhkiid váldimii sierra lobit mávssu vuostá .
Dákkár linjás lea sohppojuvvon sámedikkiin čađahuvvon ráđđádallamiid boađusin .
Linnjageassin vuođđuduvvá biodiversitehtasoahpamuša 8 j artihkkalii , mii geatnegahttá stáhtaid suodjalit eamiálbmogiid árbevirolaš dieđu ja Meahcceráđđehuslága 4 §:i , mii geatnegahttá Meahcceráđđehusa dorvvastit sámekultuvrra hárjeheami eavttuid .
Linnjageassima lea nannen bajimus hoavda Jyrki Kangas 20.1.2011 .
Reatkkáid váldinlobit mieđihuvvojit stáhta buot eará eatnamiidda earet álbmot- ja luonddumehciide sihke muhtun sierra kártii ráddjejuvvon guvlui .
Ráva váldojuvvo sámiid ruovttuguovllus atnui dalán .
Lassedieđut : Ságadoalli Klemetti Näkkäläjärvi.
xxx.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sosiála- ja dearvvasvuohtabálvalusaid.
Sápmelaččaid sosiála- ja dearvvasvuohtafuolahusa ovddideapmin sámediggi lea geahččan , ahte sámiid gielalaš ja kultuvrralaš vuoigat- vuođaid ollašuhttimii sosiála- ja dearvvasvuohtafuolahusa bálvalusat fállojit sámiid iežaset eatnigielain , plánejuvvojit sámiid iežaset vuolggasajiin nu ahte váldojit vuhtii sámi kulturduogáš , árbevirolaš árvvut ja eallinvuohki ja jurddašanvuohki sihke bálvalusat ordnejuvvojit sámi kulturiešráđđema vuođul .
Riikkabeaivvit dohkkehedje jagis 2002 vuosttas háve stáhta bušehttii sierra stáhtadoarjaga sámegielat sosiála- ja dearvvasvuohtabálvalusaid fállama várás .
Sierramearreruhta lea sámiid vuođđolágalaš iešráđđema dehalaš oassi sámiid ruovttuguovllus , man bokte sámit sáhttet mearkkašahttiláhkai váikkuhit sidjiide dárkkuhuvvon bálvalusaid buvttadeapmái .
Bušeahta mielde 480 000 euro mearreruđa oažžu geavahit stáhtadoarjaga máksimii Sámedikki bokte sámeguovllu gielddaide sámegielat sosiála- ja dearvvasvuođabálvalusaid dorvvasteami várás buot sámegielaiguin , sihke 120 000 euro mearreruđa sámegielat beaivedikšobálvalusaid dorvvasteami várás .
Stáhtadoarjaga geavaheapmi vuođđuduvvá Sámedikki ja sámiid ruovttuguovllu gielddaid gaskasaš soahpamušmeannudeapmái .
Sámi sosiála- ja dearvvasvuođabálvalusaid ovddidanfidnut.
Sámiid ruovttuguovllu gielddain Eanodagas , Anáris , Soađegilis ja Ohcejogas leat čađahuvvon ovttas Sámedikkiin Sámi sosiálabálvalusaid ovddidanovttadat-fidnu 1.9.2007–31.12.2009 sihke Sámi sosiála- ja dearvvasvuođabálvalusaid ovddidanfidnu SaKaste 1.10.2011 - 31.10.2013 . Fidnuid ovddidanbargguin ohccojuvvojedje sámi boarrásiid- ja árrabajásgeassinbargui bargomállet , mat ovddidit sámiid gielalaš ja kultuvrralaš vuoigatvuođaid ollašuvvama .
Sámi boarrásiidbargu.
Sámiid ruovttuguovllus boarrásiidfuolahusa ( ruoktobálvalus , bálvalusássan , beavttálmahtton bálvalusássan ja lágádusdikšu ) bálvalusain buori divššu ja fuolaatnima ulbmilin lea , ahte sámi ahkeolbmuid iežaset giella ja kultuvra váldojuvvo vuhtii buot dikšun- ja fuolaatninbálvalusain .
Sámi boarrásiidbarggu áššehas oažžu buori divššu ja fuolaatnima dalle , go bálvalusat lágiduvvojit sámi árvvuid mielde ja iežas eatnigillii .
Ná áššehassii boahtá dovdu das , ahte son sámegielagin ja sámi eallinvuogi vásihan olmmožin oažžu eallit iežas kultuvrra mielde gitta loahpa rádjai .
SaKaste – fidnus gárvvistuvvui Sámi boarrásiidbarggu bargoneavvolođá , , mii sisttisdoallá rávvagiid ja ávžžuhusaid sámegiela ja – kultuvrra vuhtiiváldi dikšun- ja fuolaatninbarggus .
Dát bargomállet gávdnet saji sámi boarrásiidbarggus , go kultuvrra ja giela vuhtiiváldi bargomállet váldojuvvojit aktiivvalaččat atnui bargobáikkiin ja skuvlenprográmmain .
Sámi árrabajásgeassin.
Sámi árrabajásgeassima rola giela , kultuvrra ja árbevirolaš dieđu sirdin nuorat buolvvaide lea mearkkašahtti .
Sámegielat árrabajásgessiid čehppodaga doarjun ja sámi bajásgeassinárvvuid mieldásaš bargomállet leat guovddážis .
Sámi sosiálabálvalusaid ovddidanovttadat-fidnu boađusin dahkkojuvvui Sámi árrabajásgeassinplána , man ruohtasmahttin ja bargomálliid ovddideapmi jotkojuvvui Sámi sosiála- ja dearvvasvuođabálvalusaid ovddidanfidnu áigge .
Fidnu boađusin válmmaštuvve Sámi árrabajásgeassima rávagirji árgabeaivve diliide ja anáraš- , nuortalaš- ja davvisámegielat árrabajásgeassinbargiid kuati .
fi – materiálabáŋkosiidduid rámat ja váldoprinsihpat .
Materiálabáŋku lea dál anus dušše sámegielat giellabesiid ja beaivedikšoovttadagaid bargiide .
Siidduid gárvemii vurdojuvvo joatkkafidnu .
Materiálabáŋkku ovdanbuktin.
Sámegielat beaivedikšoovttadagat Suomas.
Sámedikki sosiála- ja dearvvasvuođalávdegoddi čoaggá jagi 2014 loahpas máhcahaga Sámi boarrásiidbarggu bargoneavvolođá ja Sámi árrabajásgeassima rávagirjji sisdoaluin ja doaibmilvuođas , man vuođul rávagirjjit dievasmahttojit ja beaividuvvojit doaibmilabbon .
Lassedieđut Sámedikki sosiála- ja dearvvašvuođačállis.
Riikkabeaiválggat dollojit juohke njealját jagi.
Válggain válljejuvvojit 200 riikkabeailahtu mearridit min oktasaš áššiin .
Jagi 2011 riikkabeaiválggat lágiduvvojit sotnabeaivve 17.4.2011 .
Lassedieđut vaalit .
fi - siiddus bajilčállagis " Tietoa eduskuntavaaleista eri kielillä " dahje.
xxx.
xxx.
dán njuolggoliŋkkas ( PDF-fiila ).
Sámenuoraid dáiddadáhpáhusas dánsun ja bargobájit.
Sámenuoraid dáiddadáhpáhus ordnejuvvo dán jagi Ohcejotnjálmmi skuvllas njukčamánu maŋimuš beaivvi .
Dáhpáhussii leat almmuhuvvon oktiibuot 330 máná ja nuora miehtá Sámi .
Dánsungilvui oassálastet 14 joavkku , main leat oktiibuot 99 dánsu .
Dasa lassin dáhpáhussii vurdojuvvojit geahččit , nu ahte oassálastit bohtet dánnai jagi leat lahka njeallje čuođi .
Dáhpáhusa váldotemán lea riikkaviidosaš Nuorra Kultuvra – temá mielde dánsun .
Dánsunšlájat leat Nuorra Kultuvra – njuolggadusaid mielde modearna dánsa , gáhtadánsun , ( show , street , break jna. ) , etnihkalaš dánssat , baleahtta dahje jazz- / showdánssat .
Sámenuoraid dáiddadáhpáhusas boahtit oaidnit modearna dánsuma , gáhtadánsuma ja etnihkalaš dánssaid .
Ohcejoga dáhpáhusas ordnejuvvojit dasa lassin iešguđetlágan bargobájit .
Bargobájiid fáddán leat hutkás duodji , silbaduodji , govvagieđahallan , musihkka ja gákti .
Dáiddadáhpáhusa bargobájit rahppojuvvojit juo ovccis , muhto ieš dánsunčájáhusat álget diibmu 12 Ohcejotnjálmmi skuvlla sáles .
xxx.
Duopmárin leaba neavttár / bagadeaddji Ebba Joks Norgga Deanus ja musihkkár Tiina Sanila-Aikio Čeavetjávrris .
Dánsunjoavkkuin válljejuvvo okta joavku sámenuoraid ovddasteaddjin riikkaviidosaš Nuorra Kultuvra MOVES - dáhpáhussii , mii dollojuvvo Oulus mies-semánu 20. – 22. beivviid .
Lassedieđuid addá Sámedikki nuoraidčálli Niina Siltala , tel. 010-839 3134 .
Sávvat buohkaide buresboahtin Sámenuoraid dáiddadáhpáhussii duorastaga 31.3.2011 !.
Sámefáttat govvačájáhus Venezuelas.
Venezuela oaivegávpogis Caracasis rahppui gaskavahku njukčamánu 30. beaivve 2011 venezuelalaš govvideaddji Antonio Briceño ođđaseamos čájáhus , sámefáttát 520 bohcco .
Rahpandilálašvuohta čohkkii sullii 700 olbmo oláhus olmmošmeari .
Erenomáš guossin rahpandilálašvuođas lei Suoma Sámedikki várreságajođiheaddji , gielladutki Irja Seurujärvi-Kari .
Seurujärvi-Kari mielde Antonio Briceño lihkostuvvá govaidis bokte vurket erenomážit sámi identitehta deháleamos áššiid . ”.
Sámegiella lea seilon buoremusat badjealbmáid gaskavuođas , go sii leat álo dárbbašan máŋggalágan dadjanvugiid čujuhan dihte erenomážit lundui birgen dihte garra árktalaš dilis .
Čájáhus bajida fiinát ovdan luonddu , kultuvrra ja giela gaskasaš oktavuođa dehalašvuođa sámiide ” , guorahallá Seurujärvi-Kari ja rámiida čájáhusa leat maiddái stuorra gudnejahttima čájeheapmi smávva sámeálbmogii .
Dilálašvuođas ledje mielde Venezuela parlameantta eamiálbmogiid váljagotti ovddasteaddjit , joavkkus eamiálbmogiid vuoigatvuođaid bealušteaddji álbmotlaš lihkadusa hoavda Noeli Pocatierra .
Báikki alde ledje valjis politihka , kultursuorggi ja fitnodateallima váikkuheaddjit ja maiddái diplomáhtat .
Čájáhus ja rahpandilálašvuohta leat ožžon valjis fuopmášumi báikkálaš aviissain , radios ja tv:s .
Dilálašvuođa rabai B. O. D-Corp Banca - báŋkku kulturguovddáža lanjain Venezuela fitnodateallima deháleamos váikkuheddjiide gullevaš báŋkku stivrra ságajođiheaddji Víctor Vargas Irausquín .
Ambassadevra Mikko Pyhälä giittii ságastis čájáhusa ovttasbargoguimmiid ja gávnnahii eamiálbmogiid vuoigatvuođaid buorideami leat Suoma ovddidanpolitihka dehálaš oasseviidodat .
xxx.
Čájáhus , mii lea ovdan miessemánu beallemuttu rádjai , lea ollašuhtton Briceño guovtte Lappi govvenmátkki boađusin .
Anára birrasis geassemánus 2009 ja njukčamánus 2010 galledan Briceño beroštumi sámekultuvrai bohciidahtii eandalitge sámegiella , dan sátneráju riggodat ja maiddái giela áitatvulošvuohta .
Geasi čuoikkaid valjivuođa ja dálvvi 30 gráđa buollašiid siste zoomen Briceñoi váikkuhii erenomážit dat , go sámegielas gávdnojit 520 bohcco , 187 muohttaga dahje jieŋa ja 144 duovdagiid dárkkuheaddji sáni . ”.
Go mátkkoštin vuosttas háve Lappii , eatnamiid monotonalašvuohta heahkastahtii mu .
Dát olgguldas ovttaláganvuohta lei goittotge dušše čuovvumuš mu geahčastaga rájálašvuođas earuhit duon birrasa ovttaskas áššiid ” , Briceño muittaša .
Govvideaddji Antonio Briceños lea muitalanláhkai smávva muitalus su govvidan juohke 40 sápmelaččas .
520 bohcco - čájáhusa temát loktanit namalassii sámegiela erenomášvuođas ja dan dehalaš oktavuođas lundui .
Čeahpes govvemiin ja innovatiivvalaš teknihkaid geavahemiin Briceño fállá olbmuide nu visuálalaš go gielalaš dulkoma sámekultuvrras .
Čájáhus čohkiida measta čuođi sierra govas nu ahte leat čohkkejuvvon viđa sierra govvajovkui .
Govat muitalit sámiin ja sin birastahtti árktalaš luonddudiliin - duottar- , vuovde- ja jávrebirrasis , muohttagis , bohccuin ja guovssahasain - mat láhčet iežaset hástalusa sámiid árgii , muhto fállet maiddái erenomáš kultuvrralaš ja gielalaš inspirášuvnna gáldu dán Eurohpa Uniovnna áidna eamiálbmogii .
Čájáhusa ovdan biddjan lea earálágan go dábálaččat ; olbmuid imaštuhtii eandalitge 40 sápmelačča potrehtas čohkkejuvvon ja allagassii seaidnái stellejuvvon govvamosaika .
Mosaikas sámit leat nu árbevirolaš go árga biktasiin .
Maiddái čađa čuovgi akrylapláhtaide deaddiluvvon guovtte- ja golmmageardásaš muohttaga ja bohccuid govvideaddji govat geasuhedje olbmuid .
Čájáhusa maŋimuš duoji videolágan guovssahasgovat ja duohken čuodjan juoiggus ožžo olbmuid movttáskit .
Briceño dáiddalaš čehppodaga giite áŋgirit .
Lappi luonddu duovdagat ja sámemusihkka rahpasedje venezuelalaččaide eksohtalažžan ja magihkalažžan , ” juoga dakkárin maid sii eai lean oaidnán ja gullan goassige ovdal .
Sámegiela sierrasárgosat imaštuhtte máŋggaid : ” In sáhte jáhkkit , ahte sámegielas leat bohccuide 520 sierra sáni , go in ieš dovdda go guokte : boazu ja Petteri ” , olbmuid siste gávnnahuvvui .
Rahpandilálašvuođas gullui maiddái dážasápmelaš Elin Kåven musihka , mii láidestii olbmuid šhamánagoavdásiin luonddulagaš mielladillái ovdal luoitima čájáhussále árktalaš sámebirrasii.”Mii ipmašiid ?.
Mo mu ustibat sáhttet leat dáppe Caracasis , nuppe bealde máilmmi ? ”.
, imaštalai Suoma ja Norgga rájás Kárášjogas eret leahkki Kåven , go oinnii oahpes muođuid sámemosaikas . ”.
Antonio lea lihkostuvvan áddet sámekultuvrra váibmosa dievaslaččat , boađidettiinan čájáhussálii mu mielas orui áibbaš dego livččen boahtán ruoktot ” , muitalii njuorran Kåven go jođii čájáhusa čađa .
Dilálašvuođas fállojuvvojedje rovvá Pia Sovio-Pyhälä ráhkadan herskot Suomas , earret eará boazosalami ja sálteluossa kroavaláibbiin .
Briceño galledii Suomas Caracas ovddastusa doarjagiin ja olgoriikkaministeriija gulahallan- ja kulturossodaga bovden kulturguossin .
Galledeami Lappi ordnemiid koordinerejedje Siida-musea ja Sámediggi .
Čájáhus ollašuhttui ovttasbarggus Briceño , Suoma Caracas ovddastusa ja B. O. D. - Corp Banca kulturguovddáža gaskkas ja máŋggaid fitnodatsponsoriid doarjagiin .
Briceño lea boahtán dovddusin máilmmi eamiálbmogiid ja sin kultuvrra sierra iešvuođaid ja lassin luondogaskavuođa vurkejeaddji govvaráidduin , main beakkámus Amerihká ipmilat lea ovddastan Venezuela Venetsia Biennaalis ja johtán máilmmi ON:id suodjalusas .
Amerihká ipmilat ledje ovdan jagi 2010 giđđat maiddái Anára Siida-museas ja Hanko Rintamamuseos .
Ovttasbargoguoimmit birastahttet govvideaddji .
Govas gurotbealde olgešbeallái : B. O. D-Corp Banca - báŋkku investerenossodaga hoavda Pedro Rendón Oropeza , govvideaddji Antonio Briceño , báŋkku fitnodatvástuossodaga várreságajođiheaddji Milagro González , ambassadevra Mikko Pyhälä , Sámedikki várreságajođiheaddji Irja Seurujärvi-Kari , báŋkku stivrra ságajođiheaddji Víctor Vargas Irausquín ja María Beatriz Hernández .
xxx.
Govat : Alexis Escamez.
Bohccostallit – joavku Avvilis ovddasta sámenuoraid Oulus.
Avvila vuolleskuvlla.
xxx.
– dánsunjoavku dolle riikaviidosaš MOVES – dánsundáhpáhussii Oului ovddastit sámenuoraid miessemánu 20.-22. beaivvi .
Joavkku jođiheaddji , oahpaheaddji Bigga-Helena Magga muitala , ahte sii ožžo idéa dánsui jakutialaš Sykkys – dánsajoavkkus , man sii oidne Ijahis Idja – musihkkadáhpáhusas Anáris borgemánus 2010 .
Sámenuoraid dáiddadáhpáhussii Ohcejoga skuvlii čoahkkanedje njukčamánu maŋimuš beaivvi badjelaš 350 máná ja nuora ovttas oahpaheddjiiguin Suoma Sámi skuvllain .
Ohcejohkalaš Titta Rasmus , guhte jođihii dáhpáhusa ovttas anáralaš Mikke Näkkäläjärviin , álggahii Sámi soga lávlaga masa buohkat serve mielde .
Ohcejoga easka válljejuvvon gielddahoavda Matti Korkala buvttii dáhpáhussii dearvvuođaid gieldda bealis .
Dánsunčájáhusat besse álgit dan maŋŋá go ohcejohkalaš nuoraid joavkku Moivvas lei lávlon ja čuojahan .
Dáhpáhusa váldotemán lei dánsa riikkaviidosaš Nuorra Kultuvra – dáhpáhusa njuolggadusaid mielde .
Ohcejohkii ledje almmuhan mielde 13 joavkku ja okta ovttaskas dánsu , ja oktiibuot lávddi ala dánso lagabui čuođi nuora .
Šlájain bivnnuheamos lei modearna dánsa , man lassin oinniimet maiddái gáhtadánssa ja etnihkalaš dánssaid .
Dánsungilvvu duopmáriin ledje Tiina Sanila-Aikio Anáris , Solgryn Bär Deanus ja Anna Näkkäläjärvi Ohcejogas .
Sámediggi jugii nuoraide stipeanddaid movttiidan dihte sin joatkit dánsuma .
Stipeanddaid ožžo Gáregasnjárgga Sápmi salmiak – joavku sihke 8-jahkásaš solodánsu Biret-Inga Pieski , Eanodaga logahaga Oarjánnieiddat , Vuohču skuvlla Vuohču Ritmajoavkku , Avvila logahaga joavku Villasat sihke Avvila vuolleskuvlla joavku Bohccostallit .
Dáid lassin dánsungilvui oassálaste Muzehat ja The Kids Gáregasnjárggas , Geishat , Nauhattaret ja Systema Ohcejogas sihke Skä ´mm Čeavetjávrris .
Njuorggáma guokte joavkku Njuorggán sihke Áron ja Juuso eaba váidalahtti gal beassange dán vuoru čájehit dáidduideaset , vaikko joavkkut ledje almmuhuvvon fárrui .
Dánsungilvvohallama lassin Ohcejogas ordnejuvvojedje miehtá beaivvi iešguđetlágan bargobájit , maid ordnemis fuolahii Sámediggi Johtti Nuorra – projeakta , jođiheaddjin Anne Kirste Aikio .
Fáddán ledje “ hutkás duodji ” , silbabarggut , govaid gieđahallan , gákti , band – čuojaheapmi ja rap – musihkka .
Viššaleamos guhkesmátkkálaččat idjadedje Ohcejoga skuvllas beassan dihtii oassálastit bargobájiide juo iđđedis ovdal dánsunčájáhusaid álgima .
Bargobájiide livčče leamašan eanet movttegis oassálastit go ledje áigi ja lanjat .
Bargobájiin bivnnuheamos lei silbaduodji .
Dáiddadáhpáhus lihkostuvai hui bures .
Dáhpáhusas lea áinge erenoamáš dehálaš sadji sámemánáid ja – nuoraid ja sin oahpaheaddjjid deaivvadanbáikin .
Dasa lassin dat fállá vejolašvuođa buktit ovdan skuvllaid máhttu ja kulturdoaimma .
Boahtte jagi riikaviidosaš temán lea musihkka , ja doaivvu mielde dalle šaddá stuorát dáiddadáhpáhusa go goassege ovdal ođđa sámekulturguovddážis Sajosis Anáris .
xxx.
Sámi giellalága 31 §:s dárkkuhuvvon doarjagat ohcanláhkai.
Vuoigatvuohtaministeriija almmuha ohcanláhkai sámi giellalága ( 1086/2003 ) 31 §:s dárkkuhuvvon doarjagiid , maid várás dán jagi lea ruhta oktiibuot 130.000 euro .
Doarjaga sáhttá mieđihit sámiid ruovttuguovllu gielddaide , searvegottiide ja bálgosiidda ja maiddái lága 18 §:s dárkkuhuvvon ovttaskas olbmui máinnašuvvon lága heiveheamis boahtán sierra lassigoluid máksima várás .
Friijahápmásaš ohcamušaid galgá doaimmahit vuoigatvuohtaministeriijai maŋimustá 21.4.2011 dmu 16.15 .
Vuoigatvuohtaministeriija poastačujuhus lea PL 25 , 00023 Valtioneuvosto , ja uksačujuhus Eteläesplanadi 10 .
Ohcamušas galgá čilget daid sierra lassigoluid , maid máksima várás doarjja ohccojuvvo .
Juos ohcamuš bargojuvvo sámi giellalága 18 §:a vuođul , ohcamušas galgá čilget maiddái , ahte ohcci lea máinnašuvvon láhkačuoggás dárkkuhuvvon ovttaskas olmmoš .
Juos ohccin lea siviilavuoigatvuođalaš ovttastupmi dahje vuođđudus , ohcamuššii galgá laktit ovttastumi dahje vuođđudusa guoski registtarváldosa ja maiddái maŋimuš nannejuvvon ruhtadoalloloahpaheami , doaibmačilgehusa ja ruhtadoallodárkkistanmuitalusa .
Ohcanmeannudeamis čuvvojuvvo stáhtadoarjjaláhka ( 688/2001 ) .
xxx.
Nuoraidčálli fástida.
Sámenuorat ožžo iežaset váikkuhankanála go sámediggi vuođđudii iežas oktavuhtii nuoraidráđi njukčamánus 2010 .
Ođđa nuoraidráđđi álggahii doaimmas cuoŋománus 2011 .
Nuoraid áššiid sámedikki hálddahusas dikšu skábmamánus 2010 barggus álggahan nuoraidčálli Niina Siltala .
Jearaimet Niinas logi gažaldaga , maidda son vástida ná :.
Gii leat ja gos leat eret ?.
Lean Niina Siltala ( iežas goargu Aikio ) .
Lean eret Avvilis , mu sohka lea eret Idjajávrri guovllus .
Maid leat bargan ovdal go du válljejedje nuoraidčállin ?.
Gárvvásmuvven stuđeantan Avvila logahagas giđđat 2009 ja čakčat vulgen Durdnosii Humanisttalaš ámmátallaskuvlii lohkat servodatdoaimma ja nuoraidbarggu , nu ahte jagi gergen stuđeret ovdal bargui boahtima .
Barggu olis livččii oaivil gárvvásmuvvatge maŋimuštá golmma ja bealle jagi geažes .
Manin hálidit nuoraidčállin ?.
Vejolašvuohta bargat sámenuoraiguin iežan ruovttuguovllus geasuhii sakka .
Mii nuoraidčálli doaibmagovvii gullá ?.
Nuoraidčálli doaibmá nuoraidráđi ollesáigásaš čállin , mii oaivvilda ahte válmmaštalan buot nuoraidráđi álgagiid , cealkámušaid ja eará bealiváldimiid , bovden čoahkkái ja válmmaštalan nuoraidráđi čoahkkimiid ja fuolahan das ahte nuoraidráđi mearrádusat šaddet duohtan .
Die dat váldobarggut iešalddes leat .
Leamašan maiddái veahkkin ordnemin Sámenuoraid dáiddadáhpáhusa ja geahččalan fierpmáiduvvat nuoraidsuorggi eará doaibmiiguin ( ee. sámeguovllu ja Lappi gielddaid nuoraiddoaimmaiguin ) .
Makkár lea du dábálaš bargobeaivi ?.
Boađán bargui iđđes gávcci sulain ja vuosttasin manan čađa šleađgapoastta .
Dasto válmmaštalan čoahkkima , divššon geavatlaš áššiid ( omd. čoahkkinkáfestallama dahje dáiddadáhpáhusa sáhtuid ) , doalan smávva ráđđádallama bargoskihpáriin / - skihpáriiguin , vástidan telefovdnii ja čálán šleađgapoastta .
Dakkár áibba dábálaš doaimmahatbargu , mii gal boahtá sihkkarit vehá rievdat go nuoraidráđđi álggaha doaimmas albmaláhkai .
Sullii oktii mánus oassálasttán Selvä Peli-bargojoavkku čoahkkimii ja sullii oktii guovtti mánus mis lea nuoraidráđi iežas čoahkkin .
Mii nuoraidráđđi lea ?.
Nuoraidráđđi lea okta sámedikki lávdegottiin , masa gullet 5 fásta lahtu ja persovnnalaš várrelahtut sihke 5 áššedovdilahtu .
Fásta lahtut ja várrelahtut leat 18-25-jahkásaččat ja áššedovdilahtut 15-17-jahkásaččat .
Nuoraidráđi doaibmasuorgái gullet buot sámenuoraide ja sámenuoraid eallindiliide guoski áššit .
Mo nuoraidráđđi sáhttá doaimmainisguin ovddidit sámenuoraid sajádaga Suomas ?.
Nuoraidráđđi sáhttá dahkat álgagiid ja addit cealkámušaid daid áššiin , mat gusket sámenuoraide dahje sámenuoraid eallindiliide .
Nuoraidráđđi sáhttá maid ordnet dáhpáhusaid ja oassálastit sierralágan dáhpáhusaide .
Mo sámenuoraid sajádat buorránii Suomas nuoraidráđi mielde ?.
Stuorámus ášši lea sihkkarit dat , ahte dál sámenuorat sáhttet ieža váikkuhit iežaset vuoigatvuođaide ja daid ollašuhttimii .
Dasa lassin sámenuorain lea dál kanála , man bokte sii sáhttet addit virggálaš cealkámušaid ja dahkat álgagiid .
Nuoraidráđđi dahká vejolažžan maiddái dan , ahte sámenuorat sáhttet leat ollu beaktilabbot fárus sámedikki doaimmas ja mearrádusaid dahkamis nuoraide guoski áššiin .
Makkár áššiide áiggot giddet erenomáš fuopmášumi nuoraidčállin ?.
Geahččalan doaibmat nu , ahte nuoraidráđđi dieđihivččii aktiivvalaččat doaimmastis .
In hálidivčče dakkár dili , ahte ráđđi dušše mearrida áššiid birra čoahkkimiin ja eará nuorat eai dieđe oppa dange geat čoahkkimiin čohkkájit , hálakeahttáge áššelisttuin dahje earás .
Anáražžan hálidan dieđusge maid giddet fuopmášumi anáraš- ja nuortalašgielat nuoraid gielalaš vuoigatvuođaide .
Makkárin oainnát sámenuoraid sajádaga Suomas logi jagi geažes ?.
Doaivvu miel nuoraidráđđi lea stáđásmahttán sajádagas nu sámenuoraid gaskavuođas go riikkaviidosaččatge dakkár doaibmin , man beallái lea álki jorgalit sámenuoraide guoski áššiin .
Sávan ahte logi jagi geažes buot sámenuorain leat ássanbáikkis ja giellajoavkkus fuolakeahttá ovttalágan vejolašvuođat stuđeret giela skuvllas .
Sávan maiddái , ahte sámenuorat anášedje ain árvvus iežaset kultuvrra ja dan ahte sii leat sápmelaččat .
Sámekulturguovddáš Sajosa hárjeloktendilálašvuohta.
Sámekulturguovddáš Sajosa hárjeloktendilálašvuohta dollojuvvo huksenbáikkis ( Anár ) duorastaga cuoŋománu 14. beaivve 2011 .
Dilálašvuohta álgá huksenbáikái oahpásmuvvamiin dmu 13.30 ja ieš hárjeloktemat leat dmu 14.00 .
Sajosa lássaliinniid plánengilvu lea čovdojuvvon.
Anárlaš Tytti Bräysy evttohus " Eallin lásas " ja roavvenjárgalaš Anna-Leena Pyylampi evttohus " Riskun " leat válljejuvvon vuoitin sámekulturguovddáš Sajosa lássaliinniid govvosa plánengilvvus .
Guktot oažžuba evttohusas 500 euro sturrosaš bálkkašumi .
Lássaliinniid govvosa rabas plánengilvvuin ohccui sámekulturguovddáš Sajosii alladássásaš ja fiinna , dálu atmosfearai ja dovdamušaide heivvolaš unihka panelalássaliidnegovus ( printtigovus ) , mii fállá dálu sisa iešlági ja erenomášvuođa .
Lássaliidnegovus dahje - govvosat galget maiddái govvidit Sajosa dárkkuhusa , dan doaimma luonddu ja sámi iešvuođalági .
Lássaliinnit dárbbašuvvojit ovdasajis doaimmahatlanjaid lásain .
Plánengilvu ollašuhttui guovva-njukčamánus 2011 ja gilvvus guđđojedje buohkanassii 31 evttohusa , main bálkkašanlávdegoddin doaibman Sajosa geavaheaddjiorganisašuvnnain čohkkejuvvon ovttasdoaibmanorgána , masa gulai vel arkiteaktadoaimmahaga ovddasteaddji , dohkkehii árvvoštallamii 30 evttohusa .
Lávdegoddi hilggui ovtta ( 1 ) gilvoevttohusa , go dat lei doaimmahuvvon lávdegoddái gilvvu njuolggadusaid vuostásaččat .
Fuolalaš ja vuđolaš árvvoštallama boađusin bálkkašanlávdegoddi mearridii ovttamielalaččaŧ cealkit nammamearkkaid " Eallin lásas " ja " Riskun " plánengilvvu vuoitin ja lotnut dáid bargguid njuolggadusaid mielde á 500 euro .
Gilvvu njuolggadusaid mielde bálkkašanlávdegoddi sáhtii válljet guokte ( 2 ) evttohusa lotnun láhkai , mat devde govvosii ásahuvvon gáibádusaid buoremusat .
Das lei njuolggadusaid mielde maiddái vuoigatvuohta hilgut buot evttohusaid dahje lotnut dušše ovtta barggu .
Bálkkašanlávdegoddi mearridii maiddái ávžžuhit , ahte govusevttohus " Eallin lásas " geavahuvvošii Sajosa 1. gearddi lásain ja evttohus " Riskun " 2. ja 3. gearddi lásain .
Bohccostallit – joavku oaččui giitosiid Oulus.
Sámenuoraid ovddastan Bohccostallit – joavku oaččui giitosiid ja gudnebálkkašumi Oulus riikaviidosaš.
20.-22.5. movttegis čájáhusainis “ Njuovvan ” .
Dáhpáhussii oassálaste badjelaš 1100 nuora ja máná 126 sierra joavkkus , main Avvila vuolleskuvlla golbma nieidda ja njeallje bártni ledje buot nuoramusat .
Joavkku bagadeaddjit , oahpaheaddjit Bigga-Helena Magga ja Rauna Mätäsaho leigga erenoamáš ilus buori bohtosa geažil .
Dánssa idéa lei vuolgán jakutialaš Sykkys - dánsunjoavkku čájáhusas Ijahis Idja – festiválas Anáris 2010 .
Oulu dáhpáhussii oassálaste maiddái Avvila logahaga Villasat - joavku dánssain Doaivut ja vuoimmehuvvat .
Joavkku vihtta nieidda ledje ieža hutkán koreografiija dánsui ovttas Teija Sonkkilain , guhte bargá sihke dánsun- ja drámáoahpaheaddjin ja lei maiddái joavkku bagadallin .
Dánssa idéa vuođđuduvvá filbmii Guovdageaidnu , gos maiddái duogáža Mari Boine musihkka lei luoikkahuvvon .
Nieiddaid oahpaheaddji Marjaana Aikio lei gorron nieiddaide fiinna ja girjját gárvvuid .
Ruoktot vuolgime.
Govas váilot logahaga oahppi Anne Olli sihke bagadeaddjit Marjaana Aikio ja Teija Sonkkila .
Čuovgagovva Anni Näkkäläjärvi .
Skuvlejupmi fáddán álgoálbmotforuma siidodáhpáhusas.
Suoma ja Ecuadora bissovaš ovddastusat , Ecuadora kulturárbeministeriija ja Suoma sámediggi ordnejedje ovttas ON álgoálbmotforuma 10. čoahkkima olis siidodáhpáhusa , man fáddán ledje álgoálbmogiid skuvlejupmi ja vuoigatvuohta oassálastit mearrádusdahkamii .
Dáhpáhus ordnejuvvui New Yorkis duorastaga miessemánu 19. beaivve .
Sámedikki várreságadoalli Irja Seurujärvi-Kari sáhka ( eŋgelasgillii ) .
Dáhpáhusa ođas suomagillii :.
Irja Seurujärvi-Karin Puhe ( Englanniksi ).
Sámediggi attii stipeanddaid sámegiela oahppiide.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot guđa stuđentii , geat leat čađahan sámegiela iskosa stuđeantadutkosis , 14 vuođđooahpahusa čađahan oahppái ja golmma Sámi oahpahusguovddáža oahppái .
Sámedikki stipeandda ožžo čuovvovaš nuorat :.
Stuđeanttat :.
Ohcejoga sámelogahat : Mira Länsman ( davvisámegiella ).
Soađegili logahat : Karen-Anni Hetta ( davvisámegiella ) ja Aleksi Syrjä ( davvisámegiella ).
Eanodaga logahat : Mari Keskitalo ( davvisámegiella ).
Avvila logahat : Juulienna Näkkäläjärvi ( davvisámegiella ) ja Sarita Kämäräinen ( davvisámegiella ).
Vuođđooahpahusa čađahan oahppit :.
Gilbbešjávrri skuvla : Aslak Kalttopää ( davvisámegiella ).
Ohcejotnjálmmi skuvla : Minna Länsman ( davvisámegiella ).
Heahtá badjeskuvla : Ellen-Maarit Juuso ( davvisámegiella ).
Anára badjeskuvla : Anne Seipiharju ( anárašgiella ) , Rauna Saijets ( davvisámegiella ) ja Elle-Maari Kokkonen ( davvisámegiella ).
Avvila badjeskuvla : Janrik Magga ( davvisámegiella ).
Čeavetjávrri skuvla : Petteri Feodoroff ( nuortalašgiella ) , Leena Fofonoff ( nuortalašgiella ) ja Aaro-Juhana Fofonoff ( nuortalašgiella ).
Gáregasnjárgga skuvla : Jarkko Länsman ( davvisámegiella ).
Vuohču skuvla : Anne Sieppi ( davvisámegiella ).
Aleksanteri Kena skuvla , Soađegili girkosiida : Juho Yliriesto ( davvisámegiella ).
Myllytulli skuvla , Oulu : Roope Akujärvi ( davvisámegiella ).
Sámi oahpahusguovddáža oahppit :.
xxx.
xxx.
xxx.
Sámediggi sávvá lihku ja buorre geasseluomu buohkaide !.
Sámiid árbevirolaš dieđu suodjaleapmi gáibida doaimmaid.
Varas raporta eaktuda , ahte Suopma doaibmá beaktilabbot sámiid luonddu máŋggahámatvuhtii gullevaš árbevirolaš dieđu dorvvasteamis .
Raportta mielde sámiid árbevirolaš dieđus ja árbevirolaš luonddugeavaheamis lea guovddáš mearkkašupmi eandalitge davvi luonddu máŋggahámatvuhtii .
Odne birasministeriijai luohpaduvvon raportta ráhkadii birasministeriija ásahan viiddes áššedovdijoavku .
Sámiid luonddu máŋggahámatvuhtii gullevaš árbevirolaš diehtu lea luonddu dáfus geavatlaš ja albmana erenomážit sámegielas , birasgaskavuođas ja ealáhusain .
Sámiid árbevirolaš ealáhusat dahjege boazodoallu , meahccebivdu , guolásteapmi , čoaggin ja duodji sirdet árbevirolaš dieđu buolvvas nubbái .
Sámiid luonddu máŋggahámatvuhtii gullevaš árbevirolaš diehtu lea áitatvuložin hedjoneamen servodatnuppástusaid dihte .
Bargojoavku evttoha dili divvuma várás 28 doaibmabiju ja ávžžuhusaid .
Doaibmabijuin evttohuvvojit luonddu máŋggahámatvuhtii gullevaš árbevirolaš dieđu vuhtiiváldin láhkaásaheami ja hálddahusa ovddidanfidnuin ja maiddái skuvlejumis .
Bargojoavku evttoha , että resurssat stivrejuvvojit sámiid luonddu máŋggahámatvuhtii gullevaš árbevirolaš dieđu vurkemii , dutkamii ja ealáskahttimii .
Bargojoavku evttoha maiddái , ahte luonddu máŋggahámatvuođastrategiijai , mii dál ođasmahtto , ja doaibmanprográmmai merkejuvvojit ođđa doaibmabijut árbevirolaš dieđu suodjaleapmin .
Bargojoavkku ságajođiheaddji Klemetti Näkkäläjärvi oaidná , ahte raportta válmmaštuvvan lea mearkkašahtti boađus ja dat fállá buori vuođu sisriikkalaš ja riikkaidgaskasaš luonddu máŋggahámatvuođapolitihkai . ”.
Guovddáš ministeriijat ja virgeoapmahaččat čatnasit ovddidit sámiid luonddu máŋggahámatvuhtii gullevaš árbevirolaš dieđu .
Lea dehalaš , ahte bargu ii bisán dása ja bargojoavkku evttohan doaibmabijut álgojit ollašuhttot ” , Näkkäläjärvi dadjá .
Raporta ovddida bealistis riikkaidgaskasaš biodiversitehtasoahpamuša artikla 8(j ) ollašuhttima Suomas .
Artikla suodjala eamiálbmogiid luonddu máŋggahámatvuhtii gullevaš árbevirolaš dieđu , geavadagaid ja innovášuvnnaid .
Akwé : Ko rávvagat geavahussii Suomas.
Bargojoavku evttoha , ahte sámiid ruovttuguovllu eanageavaheami plánemis ja stivremis heivehuvvojit biodiversitehtasoahpamuša Akwé : Ko - rávvagat sisriikkalaš láhkaásaheami olis .
Meahciráđđehus ovttas sámedikkiin lea jo álggahan rávvagiid heiveheami Bátneduoddara meahcceguovllu dikšun- ja geavahanplána ráhkadeamis , vuosttasin máilmmis . ”.
Oažžut Bátneduoddara meahcceguovllu dikšun- ja geavahanplána ráhkadeamis buriid vásáhusaid , ja Meahciráđđehus lea čatnasan ráhkadit bissovaš meannudanvuogi Akwé : Ko - rávvagiid heiveheapmái Meahciráđđehusa doaimmas ” , illuda bargojoavkku ságajođiheaddji Näkkäläjärvi .
Bargojoavku atná dehalažžan , ahte maiddái gielddat vuhtiiváldet rávvagiid iežaset fidnuin .
Eaktodáhtolaš Akwé : Ko rávvagat leat válmmaštallon ovttas eamiálbmogiid ovddasteddjiiguin ja dohkkehuvvon biodiversitehtasoahpamuša oassebeallečoahkkimis jagi 2004 .
Suomas rávvagat gusket dakkár sámiid ruovttuguovllus ollašuhtton fidnuid , mat sáhttet váikkuhit sámiid kultuvrai ja ealáhusaide .
Bargojoavku evttoha , ahte go birrasa geavaheami ja árbevirolaš sámeealáhusaid stivrejeaddji láhkaásaheapmi ovddiduvvo , vuhtiiváldojit biodiversitehtasoahpamuša geatnegasvuođat ja heivvolaš osiin Akwé : Ko - rávvagat .
Bargojoavku evttoha , ahte birasministeriija addá rávvagiid Akwé : Ko - rávvagiid heiveheamis birasváikkuhusaid árvvoštallanprosessain ja maiddái eanageavahan- ja huksenlága ollašuhttimis .
Bargojoavku lea jorgalan suomagillii ja olggosaddán Akwé : Ko rávvagiid .
Suomagielat jorgalus lea okta máilmmi vuosttamus jorgalusain rávvagiin .
Bargojoavkku raporta.
xxx.
xxx.
xxx.
xxx.
xxx.
Bargojoavkoovddastus.
Nuoraidráđđi.
Nuoraidráđđái válljejuvvojit guovtti jahkái hávil ságajođiheaddji , várreságajođiheaddji ja golbma eará lahtu sihke juohkehažžii persovnnalaš várrelahtut .
Dát fásta lahtut ja várrelahtut galget leat válljedettiin 18-25-jahkásaččat .
Lassin nuoraidráđđái válljejuvvojit guovtti jahkái hávil vihtta fásta áššedovdilahtu , geat galget leat válljedettiin 15-17-jahkásaččat .
Nuoraidráđi ságajođiheaddji ja várreságajođiheaddji eai dárbbaš leat sámedikki lahtut .
Nuoraidráđđi válmmaštallá daid sámedikki cealkámušaid , álgagiid ja eará beali váldimiid , mat gusket sámenuoraid dahje sámenuoraid eallindiliid .
Eará nuoraidráđi váldobarggut leat ovddidit sámenuoraid gielalaš ja kultuvrralaš vuoigatvuođaid miehtá Suoma sihke nannet sámenuoraid gullama sámekultuvrii .
Nuoraidráđđi 2014-2015.
Niila Rahko , ságadoalli - várrelahttu Mikkel Näkkäläjärvi.
xxx.
xxx.
xxx.
Aslak Holmberg - várrelahttu Martta Alajärvi.
Áššedovdilahtut :.
Nuoraidráđi áššemeannudeaddjin ja čállin doaibmá nuoraidčálli Kaisa Tapiola-Länsman.
Ođđa ráđđehusprográmma doarju sámekultuvrra.
Bearjadaga almmustahttui Katainen I ráđđehusa ráđđehusprográmma .
Prográmma lea historjjálaš sápmelaččaid dáfus .
Vuosttas háve ráđđehusprográmmas biddjojedje ulbmilin sámekultuvra ja sápmelaččaid vuoigatvuođaid oppalaš ovddideapmi .
Stuorámus oassi sámedikki dán válgabaji guovddáš ulbmiliin girjejuvvojedje ráđđehusprográmmai . ”.
Lean duođaid duhtavaš ráđđehusprográmma guovddáš linnjemiidda .
Ráđđehusprográmmas dorjojuvvo nu sámegiella , árbevirolaš diehtu , gielaealáskahttinprográmma ja ovddiduvvo sámi kulturiešstivrejupmi ” , muitala sámedikki ságajođiheaddji Klemetti Näkkäläjärvi , gii maiddái oassálasttii sámedikki ovddasteaddjin ráđđehusšiehtadallamiidda .
Ráđđehusprgrámmas biddjo ulbmilin ILO 169-soahpamuša ratifiseren .
Vaikke ILO 169-soahpamuša ratifiseren leamašan Suoma ulbmilin guhká , goassige ovdal áššis ii leat girjejuvvon ráđđehusprográmmas . ”.
Ráđđehusprográmma ulbmil doarju davviriikkalaš sámi soahpamuša joatkkaráđđádallamiid ” oaivvilda ságajođiheaddji Näkkäläjärvi .
Sámedikki bargan evttohusat eanageavahusa stivrenvuogi ođasmahttima várás girjejuvvojedje maiddái ráđđehusprográmmai .
Ráđđehus čatnasa ovddidit eanageavahusa stivrejeaddji láhkaásaheami čielggasmahttimiin ja oassálastimiin álgoálbmogiid guoski riikkaidgaskasaš ovttasbargui álgoálbmogiid duođalaš suodjaleami nannema várás . ”.
Linnjen doarju maiddái biodiversiteahttasoahpamuša artihkal 8(j ) olláhuhttima .
Artihkal 8(j)-bargojoavkku loahpparaporttas evttohuvvo eanageavahusa stivrejeaddji láhkaásaheami ovddideapmi ” čilge Näkkäläjärvi .
Ráđđehusprográmmas čatnasuvvo nannet boazodoalu ovddideapmi ja dahkko soddjileabbon boazodoalu vaháhiid gokčan .
Guollebivddu oasil ráđđehusprográmmas čatnasuvvo olláhuhttit dárbbašlaš doaibmabijut goargŋu guliid suodjaleami várás .
Sámedikki álgagis Suomas válmmaštallo bárrásiin evttohus sámegielaid ealáskahttinprográmman .
Evttohus prográmman válmmaštuvvá dán jagi loahpas .
Ráđđehusprográmmas čatnasuvvo olláhuhttit sámegielaid ealáskahttinprográmma , dan resurseren ja bissovaš doaibmamálle ráhkadeapmi sámegielaid ealáskahttimii .
Sámi gielalaš vuoigatvuođat linnjejuvvojit ráđđehusprográmmas viidáseabbotge .
Ráđđehus čatnasa dorvvastit sosiála- ja dearvvašvuohtabálvalusaid sámegillii ja ráhkadit álbmotlaš giellastrategiija .
Strategiijas ja ovddideamis giddejuvvo earenoamáš fuomášupmi sáme- , romána- ja seavagiela sajádahkii .
Ráđđehusprográmmas čatnasuvvo dasa , ahte ođasmahtto álbmotlaš biodiversiteahttastrategiija , suvdilis ovdáneami prográmma ja olláhuhtto áitatvuloš luondotiippaid doaibmaplána .
Biodiversiteahttastrategiija olláhuhttimis čatnasuvvo dorvvastuvvot sámi kultuvrralaš vuohki ja árbevierru geavahit luonddu . ”.
Sámekultuvrra dárbbut dorjojuvvojit dáid linnjemiin oppalaččat .
Álbmotlaš suvdilis ovdáneami strategiija oassin lea iežas sámi suvdilis ovdáneami strategiija .
Álbmotlaš artihkal 8(j)-bargojoavku lea bargan viiddes evttohusa ođđa biodiversiteahttastrategiija sámekultuvrra guoski doaibmabidjun .
Áitatvuloš luondotiippaid doaibmaplánas lea čatnasuvvon čielggaduvvot vejolašvuođat ođasmahttit boazodoallolága , dan olláhuhttima ja maiddái boazodoalu doarjjahámiid nu , ahte dain sáhtášii buoridit áitatvuloš ja čalmmisadnon luondotiippaid dili ja olláhuhttit seamma háve biodiversiteahttasoahpamuša álgoálbmogiid guoski geatnegasvuođaid ( artihkalat 8 j ja 10 c ) .
Linnjemat leat sámekultuvrra ja sámeboazodoalu dáfus oalle buorit .
Sámediggi lea bargan ja áŋgiruššá ainge dáid strategiijaid ja prográmmaid válmmaštallama ja olláhuhttima várás ” Näkkäläjärvi muitala .
Ráđđehusprográmmas leat vuhtiiváldon sámedikki dahkan evttohusat sámi kulturiešstivrejumi ovddideami ja dan resurserema várás .
Ráđđehusprográmmas čatnasuvvo ovddiduvvot sámi kulturiešstivrejupmi ja dan doaibmaneavttut . ”.
Dát lea duođaige dehalaš linnjágeassin .
Ráđđehusprgrámma boahtá buktit lasi vejolašvuođaid sámediggái ja girjemiid olláhuhttin gáibida sámedikkis duođalaš návccaid bidjama dasa ” Näkkäläjärvi oaidná .
Sámeáššit bohtet leat ovdan ráđđehusprográmma olláhuhttimis viidáseabbotge .
Ráđđehus ráhkada válgabaji áigge olmmošriektepolitihkalaš doaibmanprográmma .
Olmmošriektepolitihkalaš doaibmanprográmmas bohtet gieđahallot maiddái sámi vuoigatvuođat .
Ráđđehusprográmmas lea linjejuvvon maiddái Meahciráđđehusa sajádat .
Meahciráđđehus boahtá seailluhuvvot ollislašvuohtan . ”.
Ráđđehusprográmmas čatnasuvvo maiddái dasa , ahte fuolahuvvo vuolitdási geaidnofierpmi ortnegis dálonguovloealáhusaid ja vuovdedoalu doaibmaneavttuid sihkkarasti vugiin .
Linnjen lea dehalaš ja doarju earenoamážit Njellima luotta vuođđodivvuma , go luodda lea dehalaš nuortalaččaid ealáhusaide ” dadjá Näkkäläjärvi .
Ráđđehusprográmma Interneahtas .
Artihkal 8(j)-bargojoavkku loahpparaporta .
Lassidieđut : ságajođiheaddji Klemetti Näkkäläjärvi.
Bargojoavkoovddastus.
Sámedikki skuvlen- ja oahppamateriálalávdegoddi.
Skuvlen- ja oahppamateriálalávdegoddi lea sámedikki skuvlenpolitihkalaš evttohusaid , álgagiid , cealkámušaid ja bealiváldimiid válmmaštalli orgána , ja maiddái sámegielat oahppamateriála plánemis , válmmaštallamis ja juohkimis vástideaddji orgána .
Lávdegotti bargun lea ovddidit sámeoahppiid vuoigatvuođaid iežaset giela ja iežasgielat oahpahussii ja maiddái ovddidit sámeoahpahusa sajádaga Suoma skuvlenortnegis .
Dat bargá sámeoahpahussii gullevaš guovlluguovdasaš , álbmotlaš ja davviriikkalaš ovttasbarggu .
Lávdegoddi mearrida stáhta bušeahtas ( váldoluohkká 29 , oahpahusministeriija ) sámegielat oahppamateriála ja sámeoahpahusa ovddideapmái dárkkuhuvvon stáhtadoarjaga geavaheamis .
Dat válmmaštallá sámedikki čoahkkimii oahppamateriálabuvttadeami jahkásaš ja guhkit áigge plánaid ja addá jahkásaččat sámedikki čoahkkimii ja oahpahusráđđehussii čilgehusa oahppamateriáladilis ja stáhtadoarjaga geavaheamis .
Lávdegoddi vástida lassin Sámenuoraid dáiddadáhpáhusas , mii lea jahkásaččat ovttasbarggus sámiid ruovttuguovllu gielddaiguin ja sámeservviiguin ordnejuvvon mánáid ja nuoraid dáidda- ja kulturdáhpáhus .
Lávdegotti gieđahallan áššiid válmmaštallá ja ollašuhttá skuvlen- ja oahppamateriáladoaimmahat .
Lávdegotti áššemeannudeaddjin doibmet skuvlenčálli ( skuvlenpolitihkalaš áššit ) , oahppamateriálačálli ( oahppamateriálaáššit ) ja oahppamateriálaplánejeaddji ( Sámenuoraid dáiddadáhpáhus ) .
Skuvlen- ja oahppamateriálalávdegoddái gullet jagiin 2008 - 2011 čuovvovaš lahtut ja várrelahtut :.
Lahtut :.
xxx.
Inker-Ánne Magga.
xxx.
Várrelahtut :.
Maarit Magga.
Ijahis ijas gullat dán jagi Tuvalaš čottalávluma.
Ijahis idja – eamiálbmogiid musihkkadáhpáhusas Anáris dán geasi gullat ovtta Tuva čeahpimus čottalávlu , Igor Koshkendei .
Koshkendei lea riikkaidgaskasaččat dovddus ja son lea ožžon ruovtturiikkastis Tuvas hui alla khoomeyzi-árvonama .
Son máhttá buot khoomei-stiillaid ja lea vuoitán Gaska-Asia Grand Prix III – gilvvu .
- Tuvalaš čottalávlun lea earenoamáš lávlunvuohki , mii lea boktalan miehtá máilmmi beroštumi . Čottalávlu nagoda buvttadit máŋggaid čuoddji jienaid oktanaga .
Igor Koshkendei guhte galgá boahtit lávddi ala Ijahis ijas lea eret Tuvas , Lulli-Sibirjás , mii lea guovddáš báiki čottalávlumii , muitala Ijahis ija riikkaidgaskasaš áššiid koordináhtor Marina Falevitch Sámi oahpahusguovddážis .
Jagi 2011 temán Eatnama jienat.
Ijahis idja - eamiálbmogiid musihkkadáhpáhus lágiduvvo Anára girkosiiddas gávccát háve 19.–21.8.2011 .
Festivála lea láhččán alcces saji deháleamos sámemusihka dáhpáhussan Suomas .
Festivála temán lea dán jagi Eatnama jienat , mii joatká Ijahis idja dáhpáhusa eamiálbmottemá .
Temá govvida eamiálbmogiid earenoamáš oktavuođa eatnamii ja dan movt sin musihkka bohciida birrasa luonddus .
Ijahis ija váldodáhpáhus lea Ijahis idja !.
- konsearta lávvardaga 20.8 , gos gullát Igor Koshkendei lassin sápmelaš jietnačeahpi Wimme , sámegielat ráppára Slincraze Mázes , SomBy , Niillas Holmberga , Anára joavkku The Slap ja árbevirolaš juigiid davviriikkaid oktasaš Juigiid searvvis ja dan lassin ollu eará sámemusihka .
Ijahis idja - dáhpáhusa lágidit ovttasbarggus Anára Sámisearvi , Sámediggi , Sámi oahpahusguovddáš , Sámemusea Siida , Anára gielda , Sámi mánáidkulturguovddáš ja Giellagas-instituhtta .
xxx.
xxx.
xxx.
Ovttasbargu nanne sámegiela ja oktiigullevašvuođa.
Ohcejotnjálmmi skuvla , Deanu Suoma bealde , ja Sirpmá skuvla , Deanu Norgga bealde , leat jo guhkit áigge bargan ovttas .
Ohcejoga ja Deanu gielddain lea maiddái ovttasbargu beaiveruovttuin .
Mánát ohppet dovdat nuppiideaset jo beaiveruovttus .
Sin mielas lea somá , go ovttasbargu joatkašuvvá skuvllas .
Dát ovttasbargu leamašan hui earenoamáš Sámis ja maiddái Norgga ja Suoma gaskkas .
Skuvllat háliditge viiddidit ovttasbarggu , mii lea seailluhan sámi giela ja kultuvrra ja viiddidan mánáid geahččanguovllu .
Oktasašbarggu ovddideami oktan ulbmilin lea geahččalit oččodit oktasaš oahppoplána skuvllaide vai skuvllat sáhtášedje bargat eanet ja buorebut ovttas .
Ohcejoga ja Deanu gielddaid skuvllaid ovttasbarggus lea guhkes historjá .
Oktasaš čuoigangilvvut leat ordnejuvvon jo 1960-logu rájes ja oahppit leat fitnan galledeamen kránnjáriikka skuvllain .
Ohcejoga ja Sirpmá skuvllat bargagohte ovttas eanet 1990‐logu álggus ja skuvlaovttasbargu ovdánii ja viiddui 2000‐logu álggus .
Dál lea mannamin nubbi oassi OVTTAS !.
- prošeavttas .
Govas Ohcejoga skuvlalaččat mannamin Sirpmá skuvlii ovttas oahpaheaddji Nilla Tapiolain .
Ohcetjotnjálmmi skuvlla oahpaheaddji Nilla Tapiola muitala , ahte prošeavtta vuosttas oassi lei eanetge oahpásmuvvan ja skuvllain ledje dušše oanehisáigge plánat .
Dál dat nubbi oassi lea viiddidan ovttasbarggu ja mánáin lea guktii vahkus oktasaš skuvlabeaivi .
Dat dárkkuha dan , ahte oktii vahkus Ohcejotnjálmmi vuolleskuvlla oahppit mannet Sirbmái čuovvut diimmuid ja maŋit beaivve Sirpmá mánát bohtet Ohcejohkii .
Norgga ja Suoma riikkain leat erohusat ja dat erohusat gávdnojit maiddái skuvllain .
Mánáin ledje álggos ovdagáttut , muhto dat leat jo jávkan .
Prošeakta leage hui earenoamáš , go dat geahččala váldit atnui buoremus beliid goappatge riikkas .
Buot Norgga ja Suoma bealde ráhkaduvvon sámegielat oahppomateriála lea skuvllaid geavahusas ja skuvllain leat váldojuvvon buoremus resurssat geavahussii .
Ohcejogas lea vuojadansále ja alla dási musihkkalatnja .
Sirpmá mánát fas besset vuojadit Ohcejoga vuojadanhálles , go Sirpmás dakkár ii gávdno .
Sirpmás fas lea earenoamáš buorre skuvla- ja spábbačiekčanšillju .
Unna skuvllaid váttisvuohtan lea dávjá dat , ahte fágaoahpaheaddjit váilot .
Skuvllaid ovttasbarggus leamašan ávki maid dasa , omd. Ohcejogas gávdno musihkkaoahpaheaddji ja Sirpmás fas dárogiel oahpaheaddji .
Mánáin leat oktasaš diimmut matematihkas , sámegielas , musihkas , lihkadeamis , servvodat- ja luonddufágas .
Niilo Rasmus oahpaha Sirpmá ja Ohcejoga mánáide musihka ja lihkadeami .
Son muitala , ahte Norgga ja Suoma mánáid gaskkas vuhtto kulturearru , muhto dat ii hehtte ollenge oahpahusa .
Oahppofágain oahppiin vuhttojit muhtun earut .
Musihkashan eai leat ráját ja sámi musihkarat čuvvot oarjemáilmmi , muhto čuojanasaid geavaheamis gávdnojit earut .
Sirpmá mánát eai leat nu hárjánan geavahit čuojanasaid omd. gitára .
Ohcejogas sii fidnejit eanet dovddu čuojanasaide .
Lihkadeamis fas mánáin eai leat leamaš earut , buohkat oassálastet seamma láhkai .
Prošeavtta ulbmilin lea ovddidit sámi giela , kultuvrra ja iešvuođa , láhčit vejolašvuođa oahppat goappáge riikka birra ja daid gielaid , oahpahit oahppiid doallat árvvus lagašbirrasa goappatge bealde Deanu , vuođđudit ođđa sosiála oktavuođaid ja vuođđudit oktavuođa eará eamiálbmogiiguin .
Ohcejotnjálmmi ja Sirpmá skuvllaid ovttasbargu lea duođai buorre ovdamearkan eará skuvllaide ja beaiveruovttuide !.
OVTTAS !.
- prošeakta ja Ohcejoga sámesearvi Sámi Siida lágidedje geasset 2012 mánáid leairra Deatnogáttis lahka Sirpmá gili .
Govain 1 ) Rájá Jon Máret , Maarit Länsman , gii barggai leairagoahkkan , bánnos buorit luossabihtát , 2 ) lávus dolastallaba Áslak Ánde Syvänperä ja Ráste Eriksen , 3 ) oaggumin Jesse Ruokolainen ja Ráste Eriksen ja 4 ) Birit Vuolab muitaleamen mánáide Deanu leagi báikenamain .
Leirii oassálaste sullii 50 máná ovttas vánhemiiguin .
Lassedieđut :.
Deanu giellagáddi.
Deanu gielda.
Ohcejoga gielda.
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Lean 17 jagi dassá Lappeenrantas riegádan nuortalaš nieida .
Mu eallima vuosttas mánotbajiid ássen bearrašiinnán Imatras , gos jagi 1994 loahpas fárriimet dálá ruoktogillái Čeavetjávrái .
Dáppe lean čađahan vuođđoskuvlla eatnigiellanan nuortalašgiella , daid osiin go dat leamašan vejolaš .
Dál ( 2011 ) lean skuvllas Avvila logahagas , gos nuortalašgiela lassin lean lohkagoahtán maid davvisámegiela .
Mu lassin bearrašii gullet eadni , áhčči sihke stuorraviellja ja unnaviellja .
Boazodoallu lea dehálaš ealáhus bearrašis ja leamašange vieljaidanguin unnivuođa rájes mielde boazobargguin .
Mun lean bajásšaddan nuortalašgiela ja - kultuvrra gaskkas : áhčči lea hállan álo nuortalašgiela ja nugo dadjen , leamašan boazobargguin mielde .
Katrilla lean dánson birra Suoma ja vehá olgoriikkainge .
Sámegiella ja - kultuvra leat munnje dehálaččat ja logahaga maŋŋá hálidivččenge stuđeret nuortalašgiela oahpaheaddjin ja fárret ruovttoluotta Čeavetjávrái stuđeremiid maŋŋá .
Dahje jos in aiddo oahpaheaddjin , de goittot hálidivččen bargat mannu láhkái giela ja/dahje kultuvrra suorggis .
Sápmelašvuohta lea stuorra oassi mu ja anán árvvus iežan máttuid.
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Antti Heikkuri ( 2011 ) Lean 27-jahkásaš nuorra almmái , eret Avvilis .
Lean riegádan ja ássan oppa eallinagi Avvilis .
Vuođđoskuvlla maŋŋá ledjen vehá áigge barggus Helssegis , man maŋŋá máhccen ruovttoluotta ruoktoguvlui .
Huksensuorgái álgen bargui 18-jahkásažžan ja fuomášin ahte liikon dasa .
Máŋgga jagi bargama maŋŋá mearridin skuvlet iežan snihkkárin .
Seamma áigge huksejin Keväjávrái dálu bearrašasamet , masa gullet orrunguoibmán Marika ja su nieida Milja .
Astoáigge jođán ollu luonddus , vuoján mohtorgielkkáin , fatnasiin ja maiddái guolástan .
Mu áhči eadni lei nuortalaš .
Sápmelašvuohta ii leat oidnon min bearraša árggas , muhto agi mielde lean beroštišgoahtán áššis ja danin vulgenge mielde sápmelaččaid áššiid dikšut .
Boahttevuođas sávašin ahte astoáiggedoaimmain boađášii munnje ámmát vaikko iežan fitnodaga bokte .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
Dáiddadáhpáhus govvaráidu.
Lean 18-jahkásaš sámenuorra , eret Leammi Äivihjávrris .
Eatni bealde gulan Aikio sohkii .
Lean riegádan guovttegielat bearrašii .
Mu eatnigiella lea davvisámegiella , man lean oahppan báldalagaid suomagielain .
Leamašan davvisámegielat beaiveruovttus Anáris ja vázzán sámegielat vuođđoskuvlla vuolledási Menešjávrris ja badjedási Anáris .
Dál stuđeren Sámi oahpahusguovddážis , Doaivonjárggas , boazodoallofitnodatolmmožin ja nuppe vuoro fas Avvila logahagas .
Ulbmilin lea čađahit dutkosiid dáid oahppolágádusain .
Lean unnivuođa rájes jurddašan álgit badjealmmájin ja ássat davvin .
Sápmelašvuohta , bohccot ja Lappi guovlu leat munnje dehálaččat .
Danin leange hálidan joatkit mu máddariid árbbi , boazodoalu , ja stuđeret badjealbmá ámmáhii .
Boazobargguid lassin mu astoáigge doaimmaide lea álo gullan valástallan .
Vuođđoskuvlaáigge čuoigan ja friijavalástallan ledje mu miela mielde .
Dál spealan sisbandy .
Sápmelašvuohta lea oassi mu .
Dat lea munnje árgabeaivi inge mun dárbbaš ieš dan sierra meroštallat .
Mu sápmelašvuhtii gullet bearaš , sohka , giella , bohccot ja eará luondduealáhusat sihke gárvodeapmi sámegáktái .
Sámegákti lea munnje lagamustá čikŋabivttas , man geavahan erenomážit bearaš- dahje sohkaávvudemiin , muhto maiddái earáge dilálašvuođain , main ovddastan sápmelaččaid .
Sávan ahte mis livčče boahttevuođasge buorit eallima eavttut dáppe davvin .
Galggašedje leat skuvlenbáikkit ámmáhiidda , mat dáppe dárbbašuvvojit ja main dáppe birge .
Mis galggašedje gávdnot dáppe bargobáikkit , vai oahpuid maŋis vuolgán nuorat sáhtášedje máhccat oahpuid maŋŋá ruoktoguvlui .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
xxx.
Álggahin čakčat 2010 luohkáoahpaheaioahpuid Guovdageainnus SámiAllaskuvllas .
Ledjen áibba sihkkar ahte in leat doarvái sápmelaš Allaskuvlii .
Bajásšadden Ohcejogas dievas ahkái .
Mánnán johten áhči mielde nu boazobargguin go sámedikki čoahkkimiinge .
Mannu sivas in goit goasge hállan sámegiela áhččái , inge iešalddes earáidege .
Heiten badjedási áigge johtimis bigálusainge .
Go fárrejin Oului , in hállan olles jahkái geasage sámegiela .
Go fárrejin Ohcejohkii ruovttoluotta , bargu sámegielat beaiveruovttus ealáskahtii goit johtilit mu sámegiela .
Maŋŋá máhccen gulul maid boazobargguide .
Allaskuvllas goit fuomášin , ahte muhan leat ” bajásgeassán ” sápmelažžan ja sámevugiin , mu fuomáškeahttá .
Dieđán dál ahte lean sápmelaš .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
xxx.
Lean 17-jahkásaš ja ásan Eanodaga Neakkelis .
Stuđeren Eanodagas logahagas vuosttas jagi .
Láven lohkat , lihkadit olgun ja muhtun veardde duddjot .
Áhččán lea badjealmmái , nu ahte mii oažžut áigáiboađumet boazodoalus .
Mun lean beroštuvvan sápmelašvuođas ja sámekultuvrras .
Lean álo mielde miessemearkumiin ja dálverátkimiin .
Mis leat bohccot ruoktošiljus duollet dálle .
Mii eat hála ruovttus sámegiela , muhto áddet muhtun veardde .
Álgen sámedikki nuoraidráđđái danin go lean beroštuvvan áššis . Gaskkat leat goit guhkit iige mus leat vel vuodjinkoarta .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Don goas it riegát luomejeaggái , eadni láve leikošit fulkkiide mu birra .
Lean eret Avvilis , gos ássen 17 guhkes jagi .
Galhan Avvil lea čáppa ja somás báiki , muhto leamašan duođaid somá beassat havssašit ođđa biekkaid gávpogii .
Stuđeren dál Oulus logahaga nuppi jagi ja mus šaddá muhtun beaivve vel psykologa , nu lean mearridan .
Hálidivččen fárret olgoriikkaide dalán go lean geargan oahpuiguin .
Ja hálidan áinnas beassat váikkuhit áššiide , danin lean maid duođaid beroštuvvan politihkas .
Liikon dádjut ja suohtastallat , lei dal dilli makkár beare .
Mus lea beroštupmi máŋggalágan kreatiivvalaš astoáigge doaimmaide nugo ovdamearkka dihte málemii , divttaid čállimii ja govvemii .
Duddjon maiddái sámedujiid álo go dasa báhcá áigi .
Dál lean duddjomin alccen skuvlaatnui sistelávkka .
Eadni lea njulgestaga meašttir sámedujiin ja lean movtta ahte mus lea ruovttus vejolašvuohta oahpahallat duddjoma .
Sápmelašvuohta lea munnje dehálaš inge hálidivčče gullat mange eará kultuvrii .
Ruovttus ii leat iešalddes goasge hállon sámegiella inge iešge máhte dan .
Duođaid vahát mu mielas , bággu mieđihit .
Giella lea goit nu stuorra oassi kultuvrra ja mun bázán dan haga .
Lean lohkan davvisámegiela nuge guhká go 11 jagi , vuolledásis logahahkii ja dattetge in máhte .
Dál sámegiela oahput leat goit báhcán eret , go dáppe Oulus lea duođaid váttis oažžut oahpahusa . Ja gáiddusstuđeren ii riekta movttiidahte ja bargguid lea váttis oažžut gárvvisin .
Munnje sápmelašvuohta mearkkaša iežan čiekŋalamos ruohttasiid ja buot dan mii mun lean .
Geavahan iežan biktasiin sámedujiid ja hálidan olbmuid oaidnit ahte lean sápmelaš .
Hálidivččen oahppat davvisámegiela , vai sáhtášin hállat dan iežan mánáide .
Nu maiddái árbevieruiguin , lea buorre ahte árbevierut leat seilon nu bures !.
Iihan sápmelašvuohta eanaš olbmuin oidno nuge árggas , muhto go sápmelaččat čoahkkanit oktii , de árbevierut gal maiddái oidnogohtet .
Sápmelašvuohta lea fiinna ášši ja mu mielas buot sápmelaččat galggašedje roahkkadit čájehit ahte sii leat sápmelaččat .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
xxx.
Lean dákkár 17-jahkásaš badjealbmá álgu .
Ásan Solojávrris , mii lea sullii 15 km Anáris Gihttela guvlui ja dat lea dakkár smávva giláš , jos dan dakkárin sáhttá gohčodit .
Mu bearrašii gullet guokte oappá , geat leaba mu boarrásabbot ja dasto eadni ja áhčči .
Stuđeren dál Sámi oahpahusguovddážis Doaivonjárggas boazodoalu ja dál lea nubbi jahki mannamin ja okta jahki vel dán giđa ( 2011 ) maŋŋá .
Skuvlla maŋŋá livččii oaivil álgit boazobargguide .
Áiggeádjin leat goit guolástus ja meahcis johtin .
Sápmelašvuohta lea munnje dehálaš , dasgo guktot mu sogat gullet badjesogaide ja dan mielde musge lea šaddan badjealmmái iige ná livčče , jos in livčče sápmelaš .
Sápmelašvuohta lea dehálaš maid giela dáfus .
Sámegielain lea álki doallat oktavuođa ovdamearkka dihte Norgga ja Ruoŧa badjeolbmuide ja manin ii earáge olbmuide .
Go gielat leat sullalagaid , eai boađe giellaváttisvuođat .
Mun in riekta máhte jurddašit iežan gosage eará sadjái dahje masage eará ámmáhii go boazodollui , go dasa lea bajásšaddan áibba unnivuođa rájes gitta .
Boahttevuođas sávašin , ahte sápmelašvuohta boađášii eanet oidnosii ja sámegiela gulašii earáge ahkásaččain go dušše boarrásut olbmuin .
Eandalit anáraš- ja nuortalašgiela galggašii eanet sáhttit lohkat skuvllain ja buot oahppamateriálaide eanet ruđa .
Anárašgielat oahpaheddjiid galggašii maid skuvlet eanet .
Boahttevuođas áiggon hállat iešge anárašgiela buot olbmuiguin , geaid dieđán máhttit anárašgiela , amas iežange giellamáhttu hedjonit .
Bargojoavkoovddastus.
Kulturlávdegoddi.
Kulturlávdegoddi válmmaštallá Sámedikki evttohusaid , álgagiid ja cealkámušaid , mat gusket sámiid vuoiŋŋalaš kultuvrra .
Lávdegotti bargun lea válmmaštallat Sámedikki kulturpolitihkalaš ulbmiliid guoskevaš áššebáhpáriin .
Kulturlávdegoddi mearrida stáhta bušeahtas sámekultuvrra ja searvedoaimma doarjumii dárkkuhuvvon stáhtadoarjaga ( sámi kulturmearreruhta ) juohkimis ja maiddái čuovvu ja gohcá mieđihuvvon doarjagiid geavaheami .
Lávdegoddi ráhkada jahkásaččat sámedikki čoahkkimii čilgehusa sámi kulturmearreruđa geavaheamis ja ráhkada evttohusa stáhta bušeahta várás jahkásaš sámi kulturmearreruđas .
Kulturlávdegotti áššiid válmmaštallin ja áššemeannudeaddjin doaibmá kulturčálli .
Doaibmabaji 2012 - 2015 kulturlávdegotti lahtut ja várrelahtut :.
Lahtut :.
xxx.
Porsanger Veikko , várreságajođiheaddji.
xxx.
Orti-Berg Riitta ( friddjavuohta 7.8.2015 ).
xxx.
xxx.
Várrelahtut :.
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Sofe-Ovllá Háns-Ándde Laura , Laura Niittyvuopio ( 2011 ) Lean 19-jahkásaš sámenuorra ja eret Ohcejogas , Deanuleagis .
Avvilis ásaimet oasi jagis eatni barggu geažil ja doppe mun , oabbán ja vielljan leat maid vázzán vuođđoskuvlla ja čállán stuđeantan .
Jagis 2010 čállen stuđeantan Avvila logahagas .
Dál ( 2011 ) stuđeren Lappi universitehtas luohkáoahpaheaddjin vuosttas jagi .
Badjedásis dovdagohten beroštumi oktasaš áššiid dikšumii .
Logahagas doaibmagohten oahppiidovttastusa stivrras ja mu válljejedje Anára nuoraidstivrra lahttun .
Dál doaimman Suoma sámenuoraid stivrra várreságajođiheaddjin ja dán jagi doaimmas álggahan sámedikki nuoraidráđi várreságajođiheaddjin .
Lean dovdan ahte lea riekta doaibmat sámenuoraid ovdduid ja vuoigatvuođaid vuoddji servviin ja anán dan hui dehálažžan .
Lea vehá váttis guorahallat , maid sápmelašvuohta munnje mearkkaša .
Dat lea identitehta , mun ollásit ja oppa persovdna , ja maiddái eallinvuohki .
Anán árvvus iežan ruohttasiid ja máttarváhnemiid ja munnje lea dehálaš sirdit boahttevuođas iežan mánáidege dan seamma rikkes kulturárbbi , mii munnje ja mu oappážagaide lea sirdojuvvon .
Leamašan lihkkoš , go áhčči hálai bearrašis sámegiela ja das bođii midjiide nubbi eatnigiella .
Min bearraša ealáhus lea boazodoallu ja áhččán lei árvvusadnojuvvon ja čeahpes badjealmmái .
Áhččán jámii lihkuhisvuođas borgemánus 2009 .
Mii mánát leat unnivuođa rájes johtán fárus bigálusain ja giđđat veahkehan guođohanbargguin .
Dalle go áhčči vel elii , jurdda davás báhcimis ja boazobargguid joatkimis orui leamen vel nu guhkkin .
Goit jurdda bohccuid vuovdimis ja ealáhusa heaitimis orru dego luobašii oasis iežas eallima ja bálkestivččii áhči ja máttarváhnemiid eallinbarggu duššás .
Dalle mearridin , ahte máhcan vel oahpuidan maŋŋá davás bissovaččat ja joatkkán bearraša eallinvuogi .
Oassin dán mearrádusa lea leamaš maid stuđerenbáikki ja ámmáha válljen .
Árbevirolaš ealáhusa bálddas lean maid vásihan dehálažžan gárvvásmuvvat oahpaheaddjin sámeguvlui ja bargat ná bealistan sámemánáid ja - nuoraid buorrin .
Erenomáš dehálaš lea ahte mánáin ja nuorain lea vejolašvuohta stuđeret ruovttuguovllusteaset ja oažžut oahpahusa iežaset eatnigillii .
Sámedikki nuoraidráđđi.
Nuoraidčálli fástida.
Diidalámpá lea riikkaviidosaš mánáidkulturguovddážiid fierpmádat – muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Lean farga guoktelogijahkásaš anárlašnuorra , lean ássan dáppe álo ja goit muhtun áigge vel , ii leat hoahppu fárret eret .
Stuđeantan čállen giđđat 2010 ja dál lean doallan stuđeremiin jagi bottu , vai beasan reiset ja bargat .
Lea oaivil boahtte jagi vuolgit turismasuorggi stuđeret .
Lean riegádan guđaheakka bearrašii nubbin boarrásamos mánnán .
Mii golbma máná leimmet anárašgielat beaiveruovttus ja oahpaimet giela doppe , dasgo áhččán ii leat oahppan sámegiela .
Dál lean juo vehá vajáldahttán giela , muhto hálidivččen garrasit doalahit giellamáhtu .
Dál lea miella nu leabuheapmi ahte hálidivččen nu ollu go vejolaš olgoriikkaide , várra muhtun áigái ássatge , muhto hálidivččen goit fárret vel muhtumin ruovttoluotta Anárii .
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
xxx.
xxx.
Láhkasánit ( suoma-sámi ) - Lakisanasto ( suomi-saame ) .
Ohcansánit leat suomagillii ja vástagat davvisáme- , ruoŧa- ja dárogillii .
Dárkkiskeahtes láhkasánit .
Stáhtaráđđi ( leahkku eará ruovttusiiddu ).
Sámi giellalávdegotti sátnelisttut ja báikenamat .
Sámi giellalávdegoddi ( leahkku eará ruovttusiiddu ).
Risten.no sámegiela sátnevuorká .
Sámediggi , Norga .
Norga sámediggi ( leahkku eará ruovttusiiddu ).
ÁLGU – Sámegielaid etymologalaš diehtovuođđu .
Ruoktoeatnan gielaid dutkanguovddáš ( Kotus ) ( leahkku eará ruovttusiiddu ).
Ruoktoeatnan gielaid dutkanguovddáš ( Kotus ) ( leahkku eará ruovttusiiddu ).
Elektrovnnalaš gielladoaimmahaga sátnegirji .
Riektačállinvuogi lassin sátnegirjjis gávdnojit ee. suomagiela sániid dálá mearkkašumit ja geavahanoktavuođat .
( leahkku eará ruovttusiiddu ).
Tepa-tearbmabáŋku .
Sátnerádjoguovddáš TSK sátnerádju ( leahkku eará ruovttusiiddu ).
Hehtte bárttiid !.
brošyra .
TUKES Dorvvolašvuohtta-ja kemikálavirgedoaimmahat ( leahkku eará ruovttusiiddu ).
Jorgaleaddjit ja dulkkat.
Sámegiela doaimmahaga jorgaleaddjit ja dulkkat ( leahkku eará ruovttusiiddu ).
Sámegiela doaimmahaga bálvalanmávssut.
Suoma jorgaleddjiid ja dulkkaid lihttu SKTL ( leahkku eará ruovttusiiddu ).
Auktoriserejuvvon jorgaleaddjit , oahpahusráđđehus OPH ( leahkku eará ruovttusiiddu ).
Kárttat.
Eanamihtidanlágáduša kártabálvalus .
Báikenamat maid davvisáme- , anáraš- ja nuortalašgillii .
( leahkku eará ruovttusiiddu ).
Giellagáhtten ja s ámi giellateknologiija.
xxx.
2003 .
Sámediggi , Norga .
( leahkku eará ruovttusiiddu ).
Divvun.no sámi čállindárkkistanreaiddut ( leahkku eará ruovttusiiddu ).
Giellatekno , Sámi giellateknologiija guovddáš .
Giellaoahpa- ja analyserenreaiddut ja giellaoahppanprográmmat , sátnegirjjit ja jorgalanreaiddut .
( leahkku eará ruovttusiiddu ).
Mállet ja dearvvahusat.
Sámi álbmotbeaivvi dearvvahusat 6.2. - davvisáme- , anáraš- ja nuortalašgillii.
Buriid mihcamáraid ja buori geasi - dearvvahusat - davvisáme- , anáraš- ja nuortalašgillii.
Juovlaáiggi dearvvahusat máŋgga iešguđege gillii , maid davvisáme- , anáraš- ja nuortalašgillii.
26. beaivi čakčamánu lea Eurohpá gielaid beaivi - davvisáme- , anáraš- ja nuortalašgillii.
xxx.
Stuđeren ja dutkosat.
Auktoriserejuvvon jorgaleaddji dutkkus , oahpahusráđđehus OPH ( leahkku eará ruovttusiiddu ).
Giellagas-instituhtta , Oulu universitehta . Váldoávnnasin sámegiella ja sámekultuvra .
Siidoávnnasoahput ee. sámegiella vieris giellan , sámegiela dulkon ja anárašgiella .
( leahkku eará ruovttusiiddu ).
Sámedutkan ( HuK ) , Suopmelaš-ugralaš gielladutkan , Helssega universitehta Sámi spesialiserenlinnjá ( FM . ).
( leahkku eará ruovttusiiddu ).
Sámegiela oahput , Lappi universitehta , Pedagogihka dieđagoddi Sámegiella siidoávnnasoahppun vuođđooahput ( 25 oč ) .
DAVVI Máŋggadieđalaš universiteahta skuvlenprošeakta 2010-2013 Lappi universihteahta lágida DAVVI oahpuid ( 190 oč ) ovttas Sámi oahpahusguovddážin .
Sámi oahpahusguovddáš Anár Ámmátlaš oahppolágádus Anáris , gos sáhttá studeret davvisáme- , anáraš- ja nuortalašgiela iešguđege dásis .
Sámediggi ordne seminára sáme- ja maorigielaid ealáskahttimis 13.9.2011.
Sámediggi ordne čakčamánus Helssegis seminára sáme- ja maorigielaid ealáskahttimis .
Seminára galgá doarjut oahpahus- ja kulturministeriija álggahan sámegiela ealáskahttinprográmma plánenbarggu .
Ealáskahttinprográmma ulbmilin lea ovddidit ja bajásdoallat sámegiela , máhcahit sámegiela sámiide , geat leat dan manahan ja bargat gielas sámeservoša duvdi giela .
Seminára sáme- ja maorigielaid ealáskahttimis ordnejuvvo Helssegis 13.9. dmu 9.00-15.00 .
Seminára ordnejuvvo Riikkabeivviid Pikkuparlamenttis , Arkadiankatu 3 .
Seminárii galgá almmuhit iežas 7.9. rádjai .
Sáme- ja maorigielaid ealáskahttinseminára prográmma 13.9.2011 .
Sámedikki lágidan Helssega seminára fáddán leat sámegiela ja maorigiela ealáskahttin ja nannen .
Seminára dárkkuhussan lea doaibmat oahpahus- ja kulturministeriija álggahan sámegiela ealáskahttinprográmma oassin ja doarjut dan plánema ja ollašuhttima .
Jođus leahkki ealáskahttinprográmma ulbmilin lea ovddidit ja bajásdoallat sámegiela ja maiddái máhcahit sámegiela dan massán sápmelaččaide ja maiddái bargat gielas sámeservoša duvdi giela .
Seminára oktan dárkkuhussan lea dieđihit sámedikki ulbmiliin ja doaibmabijuin seailluhit ja ovddidit sámegiela ja maiddái doalahit dan eallinfámu .
Ulbmilin lea maiddái buktit ovdan positiivvalaš málle Ođđa Selándas ássi eamiálbmoga , maorigiela ealáskahttin- ja duvdindoaimmain .
Maorigiella oaččui virggálaš sajádaga ovdal sámegiela jagi 1987 .
Maoriid giellabeassi ja eará ealáskahttinfidnut leat beaggán miehtá máilmmi buriid bohtosiin .
Dan dihte lea juo rivttes áigi beassat gullat maoriid iežaset muitaleami earret eará maoriid giela ođđaseamos fidnus , mas geavahuvvo dán áigge teknologiija maorigiela ealáskahttimis .
Semináras leat ovdan maiddái sámegielaid nugo anárašgiela ealáskahttinfidnut ja daid bohtosat .
Dáinna seminárain sámediggi háliida maiddái hástit ja movttiidahttit sierra oassebeliid bargat sámegiela nannema várás .
Seamma háve lea vejolašvuohta ságastallat sámegiela ja kultuvrra boahttevuođa ovddidanvejolašvuođain .
Sámediggi háliida sihkkarastit sámegiela boahttevuođa nu sámiid ruovttuguovllus go dan olggobealdege .
Suomas hállojuvvojit golbma sámegiela , davvisáme- , anáraš- ja nuortalašgiella .
Buot sámegielat gullet áitatvuloš gielaid jovkui .
Jos sámegielat jávket , jávká seamma háve áidnalunddot oassi kultuvrras ja lundui gullevaš árbevirolaš diehtu , dasgo giella , kultuvra ja luondu gullet lávga oktii .
xxx.
xxx.
xxx.
xxx.
xxx.
xxx.
Sámedikki I várreságajođiheaddji Irja-Seurujärvi-Kari irja .
sámi gielladorvočálli Siiri Jomppanen siiri .
xxx.
Alladását videostudio heive mánggakámeravuogádaga atnui ja earáge videomateriála govvemii .
Studiolanjaide gullet studio , live-editerenlatnja ja editerenlanjat .
Studiolanjain vástida Sámi oahpahusguovddáš , muhto guovddáža olggobealvárrejumit bohtet Sajosa Kongreassa- ja dáhpáhusbálvalusaid bokte .
Studio lea Sajosa vuosttaš gearddis , váldouvssa gurutbealde Sámi oahpahusguovddáža media- ja giellaluohkáid oktavuođas .
xxx.
TEKNIHKA JA RUSTTEGAT :.
- Streaming-vuogádat.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sámi parlamentáralaš ráđi ávžžuhusas Suoma , Norgga ja Ruoŧa sámedikkit mearridedje ásahit jagi 2011 álggus Interreg- ruhtademiin SáFá- ovdačielggadusprošeavtta oktasaš davviriikkalaš sámegiela dutkan- ja fága / resursaguovddaža vuođđudeami várás .
Duogážin lea sámegiela ovdáneapmi ja girjjálaš giela geavaheami lassáneapmi , mii lea bealistis lasihan buot sámegielaid giellagáhttema , gárggiideami , dutkamuša ja normerenbarggu dárbbu .
Oktasaš giellafágalaš guovddáš , masa dákkár giellabálvalusat livčče čohkkejuvvon , veahkehivččii dieđu gávdnamis .
Dan lassin guovddaš nannešii sámegielaid gaskasaš gulahallama ja ovttasbarggu .
Guovddaža barggut livčče ee. dutkan , giellagáhtten , gárggiideami , terminologiijabarggut , normeren , nammabálvalusat , báikenamavuorká ja diehtojuohkin sámegiel giellafágalaš gažaldagaide .
Prošeaktaáigi lea 6 mánotbaji ja prošeavtta mearreáigasaš prošeaktahoavdan bálkahuvvui hum .
Hanna Mattila 28.3.2011 rájes .
SáFá- prošeavtta ulbmilin lea čielggadit giellaguovddaža vuođđudan- ja ruhtadaneavttuid .
Ulbmilin lea ráhkadit čielggadusa davviriikkalaš sámegiela dutkan- ja fága / resursaguovddaža vuođđudeami várás ja ráhkadit Interreg- joatkkaruhtadanohcamuša guovddaža geahččalanprošeavtta várás .
Prošeavtta ollesbudjeahtta lea 45 385€ ja váldoruhtadeadjjit leat Interreg IV A Davvi , Troms Fylkeskommune , Lännstyrelsen Norrbotten ja Norgga sámediggi .
Interreg IV A Davvi lea Eu-prográmma , mii doarju ovttasbarggu rastá riikkarájiid áigodagas 2007-2013 .
Prográmma ulbmilin lea rádjerasttildeaddji ovttasbarggu bokte doarjut ekonomalaš ja sosiálalaš ovdáneami ja nannet gilvalannávccaid ja oktavuođa prográmmaguovllus .
Prográmmaguovlun leat Davvi-Ruoŧŧa , Davvi-Suopma ja Davvi-Norga sihke sámeguovllut .
Prográmma ruhtada rádjerasttildeaddji prošeavttaid njeallje sierra prioritehtaguovlluin , main SáFá- ovdačielggadusprošeakta gulla oasseprográmmai 4 .
Rádjekeahtes ovdáneapmi- Sápmi .
Interreg IV A Davvi - prográmma hálddahusvirgeoapmahažžan dán áigodagas doaibmá Norrbottena leanaráđđehus .
Lassedieđut :.
xxx.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Gollegiella - Davviriikkalaš sámegiela giellabálkkašupmi.
Davviriikkalaš sámegiela giellabálkkašumi ulbmilin lea váikkuhit sámegiela ovddideapmái ja seailluheapmái Norggas , Ruoŧas , Suomas ja Ruoššas .
Giellabálkkašumi leat ásahan sámeáššiin vástideaddji ministarat Norggas , Ruoŧas ja Suomas ovttas dáid riikkaid sámediggepresideanttaiguin .
Bálkkašupmi geigejuvvui vuosttaš geardde jagi 2004 , ja dat juhkkojuvvo juohke nuppi jagi .
Bálkkašumi sturrodat lea 12 500 euro .
Giellabálkkašumi juhkkojuvvo ovttaskas olbmuide dehe servošiidda , mat leat earenoamážit bidjan návccaid sámegiela ovddideapmái , gárggiidahttimii ja seailluheapmái .
Giellabálkkašumi sáhttá addojuvvot ovdamearka dihte cálalaš , njálmmálaš dehe eará bargguin , mat gusket hui viidát sierra servodatsurggiide .
Njuolggadusat.
xxx.
Gollegiella- davviriikkalaš sámegiela giellabálkkašupmi geigejuvvui njealját geardde 22. beaivve skábmamánu 2010 sámeáššiin vastideadjji ministariid ja sámediggepresideanttaid deaivvadeamis Stockholmmas .
xxx.
Sámedikki válggaid 2011 evttohasásaheapmi lea nohkan.
Sámedikki válggat doaimmahuvvojit 5.9. - 3.10.2011 .
Válgalávdegoddi lea ráhkadan válgadohkálaš evttohasain evttohaslogahallama .
Evttohasat leat oktiibuot 40 .
Evttohaslogahallan 2011.
Davviriikkalaš álbmotdearvvasvuođakonfereansa Turkus 24.8.2011.
Mat leat davviriikkalaš buresbirgenriikka stuorámus hástalusat sámeperspektiivvas ?.
Ášši gieđahallo 24.8.2011 davviriikkalaš álbmotdearvvasvuođakonfereanssas Turkus .
Fáddái laktáseaddji ovdaságat fállet refleksiivvalaš sámeperspektiivvaid sihke sosiála- ja dearvvasvuođabálvalusaid buvttadeapmái , dearvvasvuođaovddideapmái ja sámiid dearvvasvuođadillái guoski guovddáš gažaldagaide deattuhemiin erenomážit kultuvrralaš perspektiivva .
NFHK álbmotdearvvasvuođakonfereanssa prográmma 2011 ( 1.8 MB 2011-08-19 08:33:00 ).
Sámi mánáidkulturguovddáš ohcá ođđa nama !.
Sámi mánáidkulturguovddáš nammagilvu.
Bargojoavkoovddastus.
Ealáhus- ja vuoigatvuohtalávdegoddi.
Ealáhus- ja vuoigatvuohtalávdegoddi Ealáhus- ja vuoigatvuohtalávdegoddi válmmaštallá evttohusaid , álgagiid ja cealkámušaid ja eará bealiváldimiid , mat gusket sámiid ealáhusaid , sámiid ruovttuguovllu birrasa ja sámiid vuoigatvuođaid .
Lávdegoddi ráhkada jahkásaččat čilgehusa sámedikki čoahkkimii sámiid sierravuoigatvuođaid ollašuvvamis ja sin guoski láhkaásahanfidnuid ovdáneamis .
Ealáhus- ja vuoigatvuohtalávdegotti áššiid válmmaštallin ja áššemeannudeaddjin doaibmá Sámedikki láhkačálli .
Lávdegoddái gullet jagiin 2012 - 2015 čuovvovaš lahtut ja várrelahtut :.
Lahtut :.
Tapiola Nilla , ságajođiheaddji.
xxx.
xxx.
xxx.
xxx.
xxx.
Várrelahtut :.
Olggosaddimat.
Oahppamateriálat.
Dieđihančállosat.
Raporttat.
Anárašgiella , matematihkka.
Lohosierâ - oahppamateriála lea jorgaluvvon WSOY girjeráiddus Matikka .
xxx.
govat : Mervi Lindman , Pia Holm ja Jenni Herranen.
xxx.
siiddut : 191.
xxx.
govat : Mervi Lindman , Pia Holm ja Jenni Herranen.
xxx.
siiddut : 192.
haddi : 17,00 €.
dássi : 2 lk.
Sámediggi 2012.
xxx.
xxx.
govat : Mervi Lindman , Timo Kontoniemi ja Pia Holm.
jorgalan : Tanja Kyrö.
siiddut : 192.
xxx.
Sámediggi 2012.
govat : Mervi Lindman , Timo Kontoniemi ja Pia Holm.
jorgalan : Tanja Kyrö.
siiddut : 180.
haddi : 17,00 €.
dássi : 1 lk.
Sámediggi 2011.
Buresboahtin gielaealáskahttineahkedii !.
Sámegiela ealáskahttinprográmma plánejeaddji bargojoavku čoahkkana Anáris 29.-30.8. ja bovde buohkaid , geat leat beroštuvvan sámegiela boahttevuođas ja ealáskahttimis , ságastallat , muitalit iežaset vásihusaid birra , guldalit earáid vásihusaid ja dahkat evttohusaid giela ealáskahttinprográmma bargojovkui .
Buohkat leat buresboahtán rabas eahkedii Anára Kultahovii vuossárgga 29.08. dmu 19 rájes .
Dilálašvuođas lea veaháš prográmma ja dasa lassin lea vejolaš friija čájehit musihkka- dahje eará kulturprográmma .
Káfestallan .
BURESBOAHTIN MIELDE !.
Sajosa fidnodoaibman- , márkanastin- ja buvttaovddidanfidnu álggii.
Sámekulturkuturguovddáš Sajosa gárvvásmuvvama lahkonettiin Anára kirkosiidda ja Sajosa leat márkanastigoahtán maiddái riikkaidgaskasaš kongreassa- ja dáhpáhusbáikin .
Márkanastindoaimmaid vuođđun lea ealli sámekultuvra .
Lappi lihttu mieđihii Sámediggái EU-guovlluovddidanruhtarájus ruhtadeami beannot jagi guhkkosaš márkanastinfidnui .
Fidnu ovttasbargooassebealit leat Anára gielda , Siida , Sámeguovllu oahpahusguovddáš sihke 15 guovllu turismafitnodateaiggáda .
Fidnu váldomihttomearrin lea gárgehit ja dahkat doaibmamálle sámekulturguovddáš Sajosa fidnodoaibmamii .
Čoahkkinprográmmat gárgehuvvojit nu , ahte doaibma lea ávkin oppa sámeguvlui nu viidát go vejolaš .
Fidnu ulbmilin lea gárgehit maiddái ođđa dáhpáhusaid , main lea sámefáddá . Dát danin go dáhpáhusain lea miehtemielalaš váikkuhus guovllu ealáhusdoibmii ja eallindiliide .
Fidnus movttiidahttet kultur- ja luondduturismmas beroštuvvan olbmuid álgit fitnodatdoallin ja bálvalusaid buvttadeaddjin Sajosa boahttevaš gussiide .
Márkanastindoaimmat leat ee. fitnodatturismii gullevaš meassut , aktiivvalaš vuovdin , oahpásmuvvanmátkkiid ordnen sihke sosiálalaš media .
Sámeguovllu márkanastet riikkaidgaskasaš kongreassakundáriid diđolašvuhtii máŋggabealat ja sisdoalus dáfus earálágan čoahkkinbáikin .
“ Anárii bohtet dakkár fitnodagat ja organisašuvnnat , mat háliidit dilálašvuođastis eanet go čomistanturismabáikkis dahjege nuppiiguin sániiguin eakti sámekultuvrra ja áidnalunddot luonddu doaibmevaš bálvalusaiguin ” , lohká fidnu jođiheaddjin válljejuvvon anárlaš , sohkaduogážisttis nuortalaš Marja Männistö .
Sámekulturguovddáš Sajos gárvána atnui ođđajagimánus 2012 Anára kirkosiidii , luonddus dáfus áidnalunddot Anárjávrri gáddái .
Sajos boahtá leat kultur- , hálddahus- , skuvlen- ja oahpahusguovddáš sihke máŋggabealat dáhpáhusdállu , man vuođđun leat sámi árbevierut .
Sámekulturguovddážis fállet eakti sápmelaš kultur- ja oahppanbirrasis alladását čoahkkin- , čájáhus- ja čoahkkinbáikkiid , main leat ođđaáigásaš av-buvttadanrusttegat sihke vejolašvuođa ordnet dáhpáhusaid kultuvrra gudnejahttimiin ovttasbargguin eará doaibmiiguin ja fierpmástuvvamiin sihke nášuvnnalaččat ja riikkaidgaskasaččat .
Sajosis lea čoahkkinsadji juobe 500 olbmo dáhpáhussii .
xxx.
xxx.
Sámekulturguovddáš Sajos , mii huksejuvvo Anára kirkosiidii , boahtá leat Suoma sápmelaččaid hálddahusa ja kultuvrra guovddáš .
Sámekulturguovddáža ulbmilin lea láhčit sámiide buoret dilálašvuođaid iežas eavttuiguin doalahit ja ovddidit iežaset giela , kultuvrra ja ealáhusdoaimma sihke dikšut ja ovddidit kulturiešráđđema sihke maiddái duvdit sámiid almmolaš eallineavttuid ovdáneami .
Lassin guovddáža ulbmilin lea buoridit vejolašvuođaid juohkit ja oažžut dieđuid sápmelaččain eamiálbmogin .
Sámekulturguovddáš Sajosa huksemii lea mieđihuvvon 5 miljovnna euro Eurohpá uniovnna guovlluovddidanruhtaráju ruđain .
Čoahkkinpakeahtat.
Sámekulturguovddáš Sajosis lea eakti sámeduodji árvvustis .
Sajosa čoahkkinpakeahtaide leat addon namat giehtadujiid materiálaid mielde , dego golli , silba ja bronsa .
Silba lea árbevirolaš sámi giehtadujiid materiála .
Silbbas dahket árvvolaš silbačiŋaid dego soljjuid ja almmáiolbmo boahkána silbanásttiid .
Sámegielat namaid vuollásaš čoahkkinpakeahtat leat čohkkejuvvon sisdoalu viidodaga mielde .
Čoahkkinpakeahtat PDF-kopian .
GOLLI " Dehálaš mearrádusaide ".
- buresboahtin Sajosii , čoahkkin álgá.
- čoahkkinsadji várrejuvvon 8 diibmui.
- čoahkkinassisteantta / av-teknihkkara bálvalusat 4 d.
- heđemat ja jiekŋačáhci oažžunláhkai oppa beaivvi.
- iđitkáffe ja sálteláibbastat.
- beaivemális stellejuvvon beavddis.
- beaivekáffe ja njálgga láibbastat.
- sámekulturčájáhus ( omd. musihkka ) , 30 min.
- eahkedaččat ( guopparmális , biđus ja láibevuostá ) , ii sisttisdoala juhkamušaid.
- čoahkkinsadji várrejuvvon 8 diibmui.
- čoahkkinassisteantta / av-teknihkkara bálvalusat 4 d.
- iđitkáffe ja njálgga láibbastat.
- beaivemális stellejuvvon beavddis.
- sápmelaš vásáhus .
Vállje muhtuma dáin :.
a ) oahpistuvvon galledeapmi Siiddas , 2 d.
Anárjávrri fanastuvrra / Muohtagámareaisu , 2 d.
c ) boazodálloguossástallan.
- káfestallan aktivitehtabáikkis.
Pakeahttahaddi j. 2013 : xx euro / olmmoš , go joavkkus leat 150-200 olbmo .
Jeara fálaldaga iežat jovkui .
SILBA " Árbevierut gudnái ".
- buresboahtin Sajosii , čoahkkin álgá.
- čoahkkinsadji várrejuvvon 8 diibmui.
- čoahkkinassisteantta / av-teknihkkara bálvalusat 4 d.
- iđitkáffe ja sálteláibbastat.
- heđemat ja jiekŋačáhci oažžunláhkai oppa čoahkkinbeaivvi.
- beaivemális stellejuvvon beavddis.
- veaigekáffe ja njálgga láibbastat.
- bileahtta Siidii.
Haddi jagis 2013 : xx euro.
Uhcimus olmmošmearri : 10 olbmo.
- buresboahtin Sajosii , čoahkkin álgá.
- čoahkkinsadji várrejuvvon 4 diibmui.
- čoahkkinassisteantta / av-teknihkkara bálvalusat 1 d.
- káffe ja njálgga láibbastat.
- beaivemális dahje eahketbiebmu stellejuvvon beavddis.
- bileahtta Siidii.
Haddi jagis 2013 : xx euro / olmmoš.
Uhcimus olmmošmearri : 10 olbmo.
Fuom !.
Sajos vállje čoahkkinsaji joavkku sturrodaga mielde .
Sajos / Čoahkkin- ja dáhpáhusbálvalusat.
PETTERI LAITI LEA BÁLGGESČUOLLI SILBBA JA DÁVTTI OVTTASTAHTTIMIS SOLJOČIŊAIN.
Silba lea vuogas čikŋan , materiálan dan lea álki ávnnastit ja dat lea doaibman lonuhanmateriálan . ".
Measta juohke sámenissonis gávdno uhcimustá okta solju . ".
, muitalii anárlaš árbevirolaš sámedujiid ráhkadeaddji Petteri Laiti silbba geavaheami mearkkašumis sámi duodjeárbevierus ( Strömssö 9.10.2011 ) .
xxx.
Laiti Samekki - buvda-bargobádji lea Anára gilis .
GOLLI JA BRONSSA GEAVAHEAPMI SÁMI DUOJIS Petteri ja Sami Laiti Samekkis muitaleigga , ahte soai geavaheaba sámedujiineaskka golli dušše diŋgojumis .
Golli sáhttá roggat maid sámeguovllu eanavuođus .
Bronssa Laitit geavaheaba ee. niibbiid hervemis , bronssa soai eaba geavat čiŋaid váldomateriálan .
" Mu ruohttasat oidnojit nannosit čiŋain , maid fáttát bohciidit davvi luonddus , árbevierus ja kultuvrras .
Duddjončehppodaga lassin ráhkesvuohta davvi lundui oažžu mu duddjot sámefáddásaš čiŋaid ođđaáigásaš vugiin , árbevieruid gudnejahttimiin " , muitala sápmelaš čikŋaduodječeahppi Johanna Labba ruoktosiidduinis .
xxx.
Vuoigatvuohtaministtar Henriksson : buot sámemánáide duohta vejolašvuohta oahppat iežaset giela.
- Giela ealáskahttindoaimmain galgá bisuhit mielas , ahte sámiide vuođđolágas dorvvastuvvon vuoigatvuohta iežaset gillii ja kultuvrii guoská olles riikii .
Galgá giddet earenoamáš fuomášumi dasa , ahte buot sámimánáin lea duohta vejolašvuohta oahppat gielaset ja kultuvrraset olles riikkas .
Vuoigatvuohtaministtar Anna-Maja Henriksson deattuhii ságastis sáme- ja maorigielaid ealáskahttinsemináras 13.09. , ahte sámegielaid ealáskahttima várás galgá hábmet bissovaš doaibmamálle .
Ministtar máinnašii ságastis anárašgiela diliid buorre ovdamearkan lihkkostuvvan gielaealáskahttimis . Anárašgiela ealáskahttima ovdanbuvttii semináras Marja-Liisa Olthuis .
Hálddahushoavda Juha Guttorm , láhkaásaheami hoavda Sami Manninen , sámedikki stivrra lahttu Petra Magga-Vars , ságadoalli Klemetti Näkkäläjärvi , vuoigatvuohtaministtar Anna-Maja Henriksson ja stivrra lahtut Anu Avaskari ja Asko Länsman Helssegis 13.9.2011 .
Loga vuoigatvuohtaministtar Anna-Maja Henriksson olles sága sámedikki ordnen sáme- ja maorigielaid ealáskahttinsemináras Helssegis 13.09.2011 dás .
Sámegielaid ealáskahttinprográmma gullá sámedikki válgabaji deháleamos ulbmiliidda.
Sámegielaid ealáskahttinprográmma lágideapmi lea okta sámedikki dán válgabaji deháleamos ulbmiliin , gávnnahii sámedikki ságadoalli Klemetti Näkkäläjärvi sáme- ja maorigielaid ealáskahttinsemináras Helssegis .
- Lean ilus , ahte ealáskahttinprográmma válmmaštallan ovdana , gávnnahii Näkkäläjärvi ja giittii maid dan , ahte stáhtaráđđi lea čatnasan ráđđehusprográmmas sámegielaid ealáskahttinprográmma ollašuhttimii ja ruhtadeapmái .
Ráđđehusprográmma maŋŋá lea čielgan , ahte Suoma ja olles Eurohpa ekonomiijadilli lea hedjoneamen johtilit .
Ekonomiijaroassu ii Näkkäläjärvi mielas goittotge oaččo heajudit buot heajumus sajis ealli , Eurohpa áidna álgoálbmoga , sámiid , diliid .
- Suopma galgá deavdit iežas riikkaidgaskasaš ja ráđđehusprográmmii čállojuvvon geatnegasvuoidaidis sámi álbmogii ja sámegielaide .
Loga ságadoalli Klemetti Näkkäläjärvi rahpansáhkavuoru sáme- ja maorigielaid ealáskahttinsemináras Helssegis 13.09. dás .
Njuolggoliŋka seminára suomagielat muittuhančállagii 13.9.2011 .
xxx.
Sámiid gielalaš vuoigatvuođat eai ollašuva.
I várreságadoalli Irja Seurujärvi-Kari deattuhii sáhkavuorustis giellaealáskahttinsemináras 13.9.2011 dan , ahte sápmelaččaid gielalaš vuoigatvuođat eai ollašuva Suoma vuođđolágas oaivvilduvvon vuogi mielde .
Njuolggoliŋka I várreságadoalli Irja Seurujärvi-Kari suomagielat sáhkavurrui 13.9.2011.
Sámi Parlamentáralaš Ráđđi gáibida Njellima bággonjuovvamiid bisseheami.
Sámi parlamentáralaš ráđđi gáibidii ávžžuhusastis 23.9.2011 njuolggodoaibmabidjogildosa ON:aolmmošvuoigatvuohtaráđis Njellima siidda bohccuid bággonjuovvama eastima várás .
Sámi Parlamentáralaš Ráđđi doarjjui ávžžuhusastis Kalevi , Eero ja Veijo Paadara sihke Kalevi Alatorvisa bearrašiiddisetguin dahkan priváhtaváidalusa ON:a olmmošvuoigatvuohtaráđđái ja gáibidii váidalusa hohpolaš gieđahallama olmmošvuoigatvuohtaráđis .
Sámi parlamentáralaš ráđi oažžun dieđuid vuođul Avvila bálgesa ulbmilin lea mánnodaga 26.9.2011 álggahit bággonjuovvamiid .
Dat daid ollašuvvama mielde loahpahivččii Njellima boazosápmelaččaid boazoealáhusa ja bearrašiid váldoáigáiboađu , duššadivččii namuhuvvon boazosápmelaččaid ja sin bearrašiid boazoealu measta ollásit ja loahpahivččii Njellima anársápmelaččaid boazodoalu ollásit .
Anárašgiella ja kultuvra leat duođalaččat áitojuvvon .
Juos bággonjuovvamat čađahuvvojit , de čuovvumuššan sáhttá leat njellimlaččaid boazosápmelaš bearrašiid eret muotkun dan guovllus .
Sámi parlamentáralaš ráđđi oainnu mielde bággonjuovvamat heaittihit Njellima boazosápmelaččaid ja sin bearrašiid vejolaš bargat sámi kultuvrra mielde .
Ráđđi geahččá bággonjuovvamiid mannat duođalaččat ruossalassii ON:a siviila- ja politihkalaš vuoigatvuođaid soahpamuša 27 . Artiklain .
Seamma ládje bággonjuovvamat mannet ruossalassii Suoma vuođđolága 15 §:in , mii meroštallá opmodatsuoji .
Sámi parlamentáralaš ráđi oainnu mielde bággonjuovvamat leat čielga čujuhus das , mot Suoma boazodoalloláhka ii váldde vuhtii sámi boazodoalu mihtilmas iešvugiid , mas siiddat guođohit ja atnet ávvira iežaset bohccuin ja unnit ovttadagain go dálá lága meroštallan bálges .
Siiddaid luonddudilit sáhttet spiehkastit nu olu nuppiineaset , ahte gaskamearálaš njuovvanproseanta buot bálgesa osolaččaide sáhttá leat dáhpalaš ovttaskas siidii – dego Njellima dáhpáhusas lea geavvan .
Sámi parlamentáralaš ráđđi lea Suoma , Norgga ja Ruoŧa sámedikkiid gaskavuođa parlamentáralaš ovttasbargoorgána .
Lassidieđut :.
xxx.
xxx.
xxx.
xxx.
Sámi parlamentáralaš ráđi ávžžuhus ( eŋgelasgillii ).
Bargojoavkoovddastus.
Sámedikki sosiála- ja dearvvasvuohtalávdegoddi.
Sosiála- ja dearvvasvuohtalávdegoddi lea sámedikki sosiála- ja dearvvasvuohtapolitihkalaš evttohusaid , álgagiid , cealkámušaid ja bealiváldimiid válmmaštalli .
Lávdegotti bargun lea maiddái ovddidit sámiid vuoigatvuođaid ja sajádaga Suoma sosiála- ja dearvvasvuohtafuolahusortnegis .
Lávdegoddi mearrida stáhta bušeahtas ( váldoluohkká 33 , sosiála- ja dearvvasvuohtaministeriija ) sámegielat sosiála- ja dearvvasvuohtabálvalusaid sihkkarastimii dárkkuhuvvon stáhtadoarjaga geavaheamis .
Dat válmmaštallá sámedikki čoahkkimii guhkit áigge plána sámegielat sosiála- ja dearvvasvuohtabálvalusaid fállamis ja addá jahkásaččat sámedikki čoahkkimii ja Lappi leanaráđđehussii čilgehusa sámegielat sosiála- ja dearvvasvuohtabálvalusaid sihkkarastimii dárkkuhuvvon stáhtadoarjaga geavaheamis .
Lávdegoddi vástida ja fuolaha Davvi-Suoma sosiálasuorggi máhttinguovddážii mearriduvvon sámeálbmoga bálvalandárbbuid vuhtiiváldima gáibidan dárbbašlaš bargguid dikšumis .
Lávdegotti gieđahallan áššiid válmmaštallet ja ollašuhttet sosiála- ja dearvvasvuohtačálli ja Davvi-Suoma sosiálasuorggi máhttinguovddáža sámeossodaga plánejeaddji .
Sosiála- ja dearvvasvuohtalávdegoddái gullet jagiin 2012–2015 čuovvovaš lahtut ja várrelahtut :.
Lahtut :.
Ilmari Tapiola , ságajođiheaddji.
Nihkolas Valkeapää , várreságajođiheaddji.
Katja Magga.
Várrelahtut :.
Elle Aikio.
Ulla Magga.
Laila Aikio.
Sámenuoraid davviriikkalaš konferánsa Suoločielggis.
Sámenuoraid davviriikkalaš konferánsa ordnejuvvo Suoločielggis golggotmánus .
Konferánsa lea golmmabeaivvásaš , dat álgá duorastaga 13.10. ja bistá lávvardaga 15.10. rádjái .
Konferánssa váldoordnejeaddjin bargá Suoma sámedikki nuoraidráđđi .
Konferánsii bohtet maiddái Norgga ja Ruoŧa sámi nuoraidráđiid lahtut .
Konferánsa lea hábmejuvvon temáid mielde .
Duorastaga temán leat ´árbevirolaš diehtu´ ja ´turisma´ .
Iešguđet suorggi áššedovdit bohtet doallat ságaid áššiin .
Duorastateahkes ordnejuvvo gáktečájahus , mas oaidnit iešguđetlágán gávttiid .
Bearjadaga temán lea ´gákti ja dan ođasmuvvan´ .
Temás dollojuvvojit ovdaságat .
Bearjadateahket lea várrejuvvon friija ovttas leahkimii ja lávddi ala boahtá SomBy .
Lávvardaga dollojuvvo nuoraidráđi čoahkkin .
Konferánsa lea rabas ja friija buot berošteddjiide .
Almmuheamit maŋimustá 30.9.2011 , henriikka .
mikkola ( at ) sámediggi .
Sávvat buot berošteddjiide buresboahtima Nuoraid konferánsii Suoločielgái !.
Sámi parlamentarihkkárat čoahkkanit Girkonjárggas.
Sámi parlamentáralaš ráđđi lágida sámeparlamentarihkkárkonferánssa goalmmát geardde .
Dán háve lea Girkonjárggas skábmamánu 10. b. 2011 .
Konferánssa fáttát leat árbevirolaš máhtut ja árktalaš áššit .
Konferánssa boađus šaddá loahppacealkámuš .
Govas : sámeparlamentarihkkárat Roavvenjárggas 2008 .
Konferánsa lágiduvvo Thon Hoteallas Girkonjárggas .
Konferánsa álgá skábmamánu 10. b. dii. 09.00 ja loahpahuvvo dii. 18.00 .
Ávvumállásat eahkedis dii. 19.00 .
Bearjadaga skábmamánu 11. b. 2011 vuolgališgoahtit ruoktot .
Sámi parlamentáralaš ráđi stivrras lea ovddasvástádus konferánssa organiseremis ja lágideamis .
Sámeparlamentarihkkárkonferánsa mii vuosttaš geardde lágiduvvui Jåhkåmåhkkis Ruoŧas guovvamánu 24. b. 2005 , mearridii ahte juohke goalmmát jagi galgá lágiduvvot konferánsa sámeparlamentarihkkáriidda .
Nubbi sámeparlamentarihkkárkonferánsa lágiduvvui Roavvenjárggas Suomas golggotmánu 29. b. 2008 .
xxx.
Roavvenjárgga julggaštusa 2008 gávnnat dáppe .
Sámi parlamentarihkkáriid konferánssa OĐĐA prográmme skábmamánu 10. beaivve 2011 Girkonjárggas.
Sámi parlamentáralaš ráđi dievasčoahkkin skábmamánu 9. b. 2011.
Sámi parlamentáralaš ráđi ( SPR ) dievasčoahkkin lágiduvvo skábmamánu 9. b. 2011 Girkonjárggas .
Sámi parlamentáralaš ráđđi lea Davviriikkaid sámedikkiid oktasašbargoorgána .
Dievasčoahkkima fuolaha Sámi parlamentáralaš ráđi oktasašstivra , ja gohččun áššelisttuin sáddejuvvo unnimusat 2 vahku ovdal čoahkkima álgima .
xxx.
geavatlaš ordnemat : siiri .
jomppanen ( at ) sámediggi .
fi ja outi .
paadar ( at ) sámediggi .
Oaivilčálus : Suopma , Ruoŧŧa ja Norga galget dáhkidit sápmelaččaid vuoigatvuođaid.
Sápmelaččain leat biehttalan čuohtejagiid iešmearridanvuoigatvuođaid sihke vuoigatvuođa eatnamii ja čáhcái .
Máŋggat sápmelaččat eai ainge sáhte atnit olmmošvuoigatvuoidaideaset .
Máŋggat sápmelaččat deivet ovdagáttuid ja rasismma , ja Davviriikkaid sápmelaččain leat oktasaš vásáhusat kolonisašuvnnas ja vealaheamis , mat leat čuovvumuššan stáhtaid bargan politihkas .
Leat dál dilis , mas sápmelaččaid gielat , kultuvrrat ja ealáhusat leat jávkamin .
Álbmotvuoigatvuođalaččat eamiálbmogiin leat sierra vuoigatvuođat .
Suoma , Ruoŧa ja Norgga ráđđehusaid ovddasvástádussan leat dáhkidit sápmelaččaid vuoigatvuođaid , mat bohtet sin eamiálbmotsajádagas .
Suoma , Ruoŧa ja Norgga gaskasaš davviriikkalaš sápmelašsoahpamusaš ráđđádallat bárrásiin .
Ulbmilin lea , ahte soahpamušas meroštallat ja dainna dáhkidat vuoigatvuođaid , mat sámiin leat riikkaidgaskasaš vuoigatvuođa vuođul .
Das dovddastuvvojit sápmelaččaid vuoigatvuođat eamiálbmogin , ja dan vuolggasadjin lea jurdda das , ahte sápmelaččaid vuoigatvuođat mannet dáid golmma riikka álbmotlaš beroštumiid ovddabeallai .
ON eamiálbmogiid ( vuoigatvuođaid ) spesiálaraporterejeaddji James Anaya deattuha , man dehalaš lea , ahte sámedikkit váldet oasi álggahuvvon bargui ja ahte Suopma , Ruoŧŧa ja Norga ratifiserejit soahpamuša .
Gáibidat politihka , man vuolggasadjin leat sápmelaččaid vuoigatvuođat eamiálbmogin ja mii spiehkkasa dálá vealaheaddji struktuvrras .
Dánu stáhta sáhttá dorvvastit sámiid gielaid , kultuvrraid ja ealáhusaid seailuma ja ovdáneami álbmotvuoigatvuođa mielde .
Mii leat dan oaivilis , ahte davviriikkalaš sápmelašsoahpamuša ratifiseren sáhtá ovddiidit ođđa ortnega , mas sápmelaččain lea vejolašvuohta oassálastit ja váikkuhit mearrádusaid dahkamii áššiin , mat gusket sidjiide buot dásiin Davviriikkain .
Davviriikkalaš sápmelašsoahpamuša ratifiseren lea dehalaš lávki ovddosguvlui .
Mii deattuhat otne golmma Davviriikka ráđđádallansáttágottiide čujuhuvvon oktasaš čállosisttámet , man dehalaš lea ratifiseret soahpamušdeavstta , mainna dorvvastuvvojit sápmelaččaid olmmošvuoigatvuođat .
Mii deattuhat maid , man dehalaš lea doalvut ráđđádallamiid aktiivalaččat ovddos , vai almmuhuvvon viđa jagi áigetávvalis sáhttit doallat gitta .
Egil Olli.
Norgga sámedikki ságajođiheaddji.
Suoma sámedikki ságajođiheaddji.
Sara Larsson.
Ruoŧa sámedikki stivrra ságajođiheaddji.
Susanne Nour.
Dánmárkku olmmošvuoigatvuohtainstituhta dásseárvoossodaga hoavda.
Suoma vehádatáittardeaddji.
Suoma dásseárvoáittardeaddji.
Ruonáeatnama dásseárvoráđi ságajođiheaddji.
Islándda dásseárvoguovddáša hoavda.
Norgga dásseárvo- ja vehádatáittardeaddji.
Agneta Broberg.
Ruoŧa vealahanáittardeaddji.
Ålándda vealahanáittardeaddji.
SaKaste – Sámiid sosiála- ja dearvvasvuođabálvalusaid ovddiidanfidnu.
SaKaste lea sámiid ruovttuguovllus álgi sápmelaččaid sosiála- ja dearvvasvuođabálvalusaid ovddiidanfidnu .
Dat lea oassi Davvi-Suoma máŋggasuorggát sosiála- ja dearvvasvuođabálvalusaid ( PaKaste 2 ) – fidnu , maid ruhtada SDM hálddašan Sosiála- ja dearvvasvuođafuolahusa álbmotlaš ovddiidanprorámma ( KASTE ) .
SaKaste – fidnu ulbmilin lea buoridit sápmelaččaid iežas gillii ja kultuvrii vuođđuduvvi bálvalusaid oažžuma , kvalitehta sihke váikkuhusa ovddiidemiin sápmelaččaid vuođđovuoigatvuoiđaid ja ovttaveardásašvuođa ollašuvvama sihke oasálašvuođa .
Sápmelaččaid dárbbuin vuolgi bálvalusat ovddiidit sápmelaččaid oktagasaid ja servošiid dearvvasvuođa sihke buresveadjima , geahpedit ravgáseami ja unnidit dearvvasvuođaerohusaid .
Loga eambbo.
Sámedikki kulturdoarjagiid ohcan 2012.
Sámediggi almmuha sámegielat kultuvrra ovddideapmái ja sámeservviid doaibmamii čujuhuvvon mearreruđas ( Sápmelaš kulturmearreruhta ) .
Bargojoavkoovddastus.
Sámi giellaráđđi.
Sámi giellaráđis leat ovddastuvvon buot golbma Suomas hállojuvvon sámegiela : davvisámegiella , anárašgiella ja nuortalašgiella .
Giellaráđi bargguide gullá ee. bajásdoallat ja ovddidit Suomas hállojuvvon sámegielaid , addit rávvagiid ja ávžžuhusaid giella- ja nammafuolahusas ja terminologiijaáššiin , ovddidit giela dutkama , juohkit dieđuid sámegielas ja oassálastit davviriikkalaš giellaovttasbargui .
Lassin sámi giellaráđđi addá ovttas sámegiela doaimmahagain válgabajiid mielde sámediggái muitalusa sámegiela guoskevaš láhkaásaheami heiveheamis ja lassin sámiid gielalaš vuoigatvuođaid ollašuvvamis ja gielladiliid ovdáneamis .
Sámi giellaráđđái gullet jagiin 2012-2015 čuovvovaš lahtut ja várrelahtut :.
Lahtut :.
Morottaja Anna , ságajođiheaddji.
Magga Ulla , várreságajođiheaddji.
Várrelahtut :.
Pautamo Ellen.
Magga Bigga-Helena.
Giellaráđis oktan sámedikki čállingottis doaibmi sámegiela doaimmahagain lea dehálaš politihkálaš rollá sámegiellagiid rivttiid goziheaddjin ja sámegielaid ovddideaddjin .
Dehálaš oassi giellaráđi barggus lea ovttabargu davviriikkalaš sámi giellalávdegottiin ja eará sáme- ja vehádatgielain ja gieladutkamiin bargi orgánain , ee. Kotus ( ruovtturiikka gielaid guovddáš ) .
Giellaráđis lea maiddái iežas ovddasteaddji Eurohpa vehádatgielaid doaimmahaga Suoma juhkosa , FiBLUL:la stivrras .
Sámi giellalávdegoddi ( sgl ).
Sámi parlamentáralaš ráđi vuollásažžan doaibmi sámi giellalávdegotti bargu ođasmahtto davviriikkaid oktasaš Interreg-ruhtadan fidnuin .
Sámi parlamentáralaš ráđđi ( Suoma , Norgga ja Ruoŧa sámedikkiid ovttasbargoorgána ) lea álggahan 1.1.2013 davviriikkaid sámegiela ámmát- ja resursaguovddáža vuođđudanfidnu , mii nohká 30.6.2014 .
Sámi Giellagáldu – Davviriikkalaš sámegiela fága- ja resursaguovddáža ásahanprošeakta Davviriikkalaš sámi giellaovttasbargu lea gullan jagiin 1971-1996 Sámiráđi ásahan sámegiela lávdegoddái , mas ledje ovddastuvvon buot Davviriikkaid ja Ruošša sámegiela hámit .
Giellalávdegoddi heaittihuvvui jagi 1996 ja Suoma , Ruoŧa ja Norgga sámedikkit sohpe giellaovttasbarggu ođđasit ordnemis daid vuollásažžan jagi 1997 .
Soahpamuš davviriikkalaš giellaovttasbarggus vuollái čállui sámi álbmotbeaivve 6.2.1997 Roanddimis , gos dahkkui maiddái soahpamuš sámi parlamentáralaš ráđi vuođđudeamis .
Árbevirolaš dieđu suodjaleapmi ovdána.
Suoma sámedikki ovddasdeaddjit , ságajođiheaddji Klemet Näkkäläjärvi ja sámedikki stivrra lahttu Nilla Tapiola leaba duhtavaččat álbmogiidgaskasaš artihkal 8(j)-bargojoavkku čihččet čoahkkima bohtosiidda . ”.
Sámiide árbevirolaš dieđu suodjaleapmi , mii laktása luonddu máŋggahápmásašvuhtii ja álbmogiidgaskasaš árbevirolaš dihtui laktáseaddji mearrádusdahkan lea duođaidge dehalaš .
Čoahkkima vuođul lea čielggas , ahte nu Suopma , go buot riikkatge , galget beavttálmahttit árbevirolaš dieđu suodjaleami ja álbmogiidgaskasaš geatnegasvuođaid čađaheami , ” ságajođiheaddji Klemet Näkkäläjärvi muitalii .
Álbmogiidgaskasaš artihkal 8(j)-bargojoavku ( Open-Ended Ad-Hoc Working Group on Article 8(j ) and related provisions ) válmmaštallá biodiversitehtašiehtadusa čuovvovaš oassebeallečoahkkima , mii dollojuvvo jagi 2012 Indias ja bargá evttohusaid oassebeallečoahkkima artihkkala 8(j):a mearrádussan .
Šiehtadusa artihkal 8(j ) suodjala eamiálbmogiid árbevirolaš dieđu , mii gullá luonddu máŋggahápmásašvuhtii .
Suoma sámedikki ovddasteaddjit válde oasi čoahkkimii Suoma stáhta delegašuvnnas .
” Eurohpa Uniovnna oktasaš oaidnu sohppojuvvo oktasaš koordináhtačoahkkimiin .
Lean hui duđavaš dasa , ahte Suoma sámedikkis lea duođalaš váikkuhanvejolašvuohta EU:a evttohusaide ja EU maid doalvvui evttohusaideamet ovddos ” Nilla Tapiola muitalii .
Čoahkkimii oassálaste sápmelaččat maid Norggas ja Ruoŧas .
Suoma sámedikki ovddasteaddjit leat ságastallan Norgga ja Ruoŧa sámedikki ovddasteddjiiguin sámiide dehalaš áššiid ovddideamis čoahkkinmearrádusaide . ”.
Lea dehalaš , ahte álbmogiidgaskasaš čoahkkimiin iešguđetge riikka sámiide gávdno áigi oktasašdeaivvademiide ja – guorahallamiidda .
Sámiid álbmotválljen orgánaid dáfus lea dehalaš leat fárus mearrádusdahkama váibmosis , muđui mii manahat váikkuhanvejolašvuođa ” , Näkkäläjärvi ja Tapiola deattuheaba .
Suoma delegašuvdna artihkal 8(j)-bargojoavkku čoahkkimis : Klemetti Näkkäläjärvi , birasráđđeolmmoš Aulikki Alanen ja Nilla Tapiola.
Čoahkkimis ovddiduvvui ođđa artihkkala 8(j ) čađaheapmi máŋggajahkásaš bargoprográmman .
Máŋggajahkásaš bargoprográmma stivre biodiversitehtašiehtadusa čállingotti ja šiehtadusoassebeliid doaimma .
Čoahkkimis válmmaštallojuvvui strategiija biodiversitehtašiehtadusa artihkkala 10(c ) ovttastahttima várás artihkal 8(j)-bargojoavkku bargui .
Artihkal 10(c ) suodjala dábálaš luonddugeavaheami , mii bargo kultuvrralaš vieruid mielde bistevaš láhkai .
Čoahkkin evttoha , ahte artihkkala 10(c ) čađaheami várás čállojuvvojit rávvagat ja ahte álbmotlaš biodiversitehtastrategiijat dáhkidit suvdilis dábálaš luonddugeavaheami .
Buot doaimmaid artihkkala 8(j ) čađaheami várás galgá válmmaštallat ja ollašuhttit ovttasbarggus eamiálbmogiiguin .
” Dábálaš luonddugeavaheami suodjaleapmi lea dehalaš maid árbevirolaš dieđu suodjaleami dihte .
Suomas artihkkala 10(c ) suodjalan luonddugeavaheapmi lea sámiid árbevirolaš ealáhusaid suvdilis luonddugeavaheapmi .
Suomas artihkkala 10(c ) čađaheapmi lea báhcán fuomášumi haga ja mii boahtit evttohit , ahte Suoma biodiversitehtastrategiijas , mii ođasmahttojuvvo , gieđahallojuvvo sámiid suvdilis luonddugeavaheami dáhkideapmi ” , Näkkäläjärvi muitala .
Bargojoavku gieđahalai maid ođđa árbevirolaš dieđu dili mihtideaddji indikáhtoriid sisdoalu ja ávžžuhii stáhtaid váldit indikáhtoriid jođánit atnui .
Indikáhtorat leat dohkkehuvvon biodiversitehtašiehtadusa oassebeallečoahkkimis ( CO10 ) diibmá .
Goalmmát , COP9- čoahkkimis dohkkehuvvon indikáhtor gielalaš máŋggabealatvuođas lea juo anus .
Indikáhtorat gieđahallet eamiálbmogiid árbevirolaš orrun- ja návddašanguovlluid eanageavaheami ja hálddašeami dili sihke árbevirolaš ealáhusaid saji . ”.
Ođđa indikáhtorat leat dehalaččat , vai mii sáhttit čielggadit árbevirolaš dieđu ja dábálaš luonddugeavaheami dili . .
Sámiid luonddu máŋggabealatvuhtii laktáseaddji árbevirolaš diehtu lea čatnagasas sámegillii ja árbevirolaš ealáhusaide .
Suomas ii leat goit áiggi dási diehtu sámiid árbevirolaš ealáhusaid sajádagas dahje oppa ealáhusaiguin bargiid mearisge .
Suoma sámediggi lea ohcan ruhtadeami sámeealáhusaid dili čielggadeami várás Suomas .
Čielggadus lea hohpolaš , vai Suopma sáhttá váldit atnui indikáhtoriid ja čađahit álbmogiidgaskasaš geatnegasvuođaidis .
Sávan , ahte stáhta juolluda jođánit ruhtadeami čielggadusa ráhkadeami várás ” Nilla Tapiola ávžžuha .
Suomas artihkkala 8(j):a čađaheami válmmaštallan áššedovdibargojoavku lea guođđán iežas raportta birasministeriijai 7.6.2011. ” Montreal čoahkkimis bođii čielggasin , ahte Suopma lea bálggesčuolli artihkal 8(j ) oppalaš čađaheami válmmastallamis .
Katainen stáhtaráđđehusa ráđđehusprográmma lea čatnašuvvan suodjalit árbevirolaš dieđu .
Akwé:Kona rávvagiid leat heivehallan dušše Suomas bárrásiin johttáhuvvon Bátneduottara meahcceguovllu dikšun- ja geavahanplána ráhkadeamis .
Áššedovdibargojoavkku doaibmabidjoevttohusaid Suoma stáhtii galgá aŋkke ollašuhttit ja doaibmabidju galgá álgit beaktilit Suoma stáhta ja sámedikki ovttasbargun . ”.
, gáibida ságajođiheaddji Näkkäläjärvi , guhte lea doaibman maid álbmotlaš 8(j)- áššedovdibargojoavkku ságajođiheaddjin .
Lassidieđut : Sámedikki ságajođiheaddji Klemetti Näkkäläjärvi.
Lassidieđut čoahkkimis ja dan mearrádusain ( eŋgelasgillii ) :.
Sámedikki álgga sámeealáhusaid dili čilgejeaddji čielggadusa ráhkadeamis ( suomagillii ).
Sámi parlamentáralaš ráđi jođiheapmi sirdásii Suomas Norgii.
Suoma sámedikki ságadoalli Juvvá Lemet , Klemetti Näkkäläjärvi , lea doaibman Sámi parlamentáralaš ráđi ságadoallin maŋimuš guokte jagi .
Sámi parlamentáralaš ráđi jođiheapmi sirdásii Norgga sámediggái Suoma sámedikkis skábmamánu 9. beaivve Girkonjárggas .
Sámi parlamentáralaš ráđi ( SPR ) dievasčoahkkin lágiduvvui dán háve Girkonjárggas .
Sámi parlamentáralaš ráđđi lea sámedikkiid davviriikkalaš ovttasbargoorgána .
Sámi parlamentáralaš ráđi dievasčoahkkin ságastalai ja gieđahalai čoahkkimisttis ee. nuoraidpolitihkalaš áššiid , giellaovttasbarggu , sámi boraspireváttuid birra ja sámi čearddalaš dovddaldagaid lávdegotti doaimmas .
Govas : sámeparlamentarihkkárat Girkonjárggas 2011 .
Ovdan sámi nuorat ja giellaovttasbargu.
Sámi parlamentáralaš ráđi dievasčoahkkima oktavuođas lágiduvvui uhcit seminára , man fáddán ledje nuoraidpolitihkalaš áššit .
Lassin sámi parlamentáralaš ráđi dievasčoahkkin mearridii ávžžuhit Sámedikkiid searvat Davviriikkalaš sámegiela dutkan- ja ámmát / resursaguovddáža geahččalanprošektii .
Sámedikkit oasálastet prošektii juos EU Interreg juolluda ruhtadeami dahje prošektii gávdno ruhta muhtun eará ruhtagáldus .
Lassin ovttasbarggu eaktun lea gávdnat ruđa ja fágabargiid guovddáža geahččalanprošeavtta várás .
Sámediggi ovddida sámi parlamentarihkkáriid julggaštusaid olláhuvvama davviriikkalaš sámi soahpamuša joatkkašiehtadallamiin.
Sámi parlamentáralaš ráđđi lágidii goalmmát geardde sámeparlamentarihkkárkonferánssa Girkonjárggas skábmamánu 10. beaivve 2011 .
Konferánsa čohkkii sámedikkiid álbmotválljejuvvon áirasiid ja Ruošša beale sámiid ovddasteddjiid .
Konferánssa fáttain ledje árbevirolaš diehtu ja árktalaš áššit .
Lassin meannuduvvojedje sámi soahpamušáššit ja árvvoštallojuvvui ovddit parlamentarihkkárkonferánssa bohtosat .
Konferánssa loahpas dohkkehuvvui sámi parlamentarihkkáriid oktasaš loahppacealkámuš , Girkonjárgga julggaštus .
Davviriikalaš sámi soahpamuš ovdána.
Sámedikki ságadoalli Juvvá Lemet , Klemetti Näkkäläjärvi namuhii vássán ságadoallibaji ja sámi servodaga eanemus mearkkašahtti áššin davviriikkalaš sámi soahpamušas joatkkašiehtadallamiin álgima .
- Julggaštusaid olláhuvvan lea nannosit čadnojuvvon sámedikkiid resurssaide ja stáhtaid dáhttui ovddidit sápmelaččaid rivttiid .
Sámedikkit ovddidit julggaštusaid olláhuvvama ee. davviriikkalaš sámi soahpamušas joatkkašiehtadallamiin , joatká Juvvá Lemet .
Juvvá Lemet sálloša go buot SPR:a barggu lea váttásnuhttán ja váttásnuhttá dás duohkonai resursaváili .
Loga olles Juvvá Lemeha sága sámi parlamentarihkkáriid konfereanssaid julggaštusaid olláhuvvamis.
Sámi kulturárbbi suodjaleapmái dárbbahit oktasaš prinsihpaid.
Juvvá Lemet lea ilus das , go sámiid árbevirolaš diehtu , máhttu ja dan suodjaleapmi leat dáid guhtaliid loktejuvvon ovdan sámi servošis .
Sámedikkit ja sámi parlamentáralaš ráđđi galggalenai váldit duođas árbevirolaš dieđu suddjema .
- Mii dárbbahit maid oktasaš prinsihpaid mot sámi kulturárbbi galgá suodjalit ja dárbbahit etihkalaš prinsihpaid suodjalit sámi kultuvrra , vai bastit bargat ovttas uhkiid vuostá mat bohtet olggobealde , lohka Juvvá Lemet .
Ruošša sámit galget dievas miellahttun mielde doibmii.
Juvvá Lemeha mielas boahtte sámi parlamentáralaš ráđi doaibmaáiggis galgánai earenoamážit giddet fuomášumi sámiid sajádaga buorideapmái ja doarjumii , vai sápmelaččaid dilli buorránivčče .
Vuosttaš sámeparlamentarihkkárkonferánsa lágiduvvui Jåhkåmåhkkis Ruoŧas guovvamánu 24. b. 2005 .
Nubbi sámeparlamentarihkkárkonferánsa lágiduvvui Roavvenjárggas Suomas golggotmánu 29. b. 2008 .
Sámi parlamentáralaš ráđđi lea vuođđuduvvon 2000-luvun álggus ja dat doaibmá Davviriikkaid sámedikkiid ovttasbargoorgánan .
Maiddái Ruošša sámit oassálastet ráđi bargui .
Lassedieđut Suoma bealde Sámedikki ságadoalli Juvvá Lemet , Klemetti Näkkäläjärvi klemetti .
nakkalajarvi ( at ) sámediggi .
DOAIBMALATNJAFUOLAHEADDJI JA LÁGÁDUSFUOLAHEADDJI.
Sajosa váldogeavaheaddji sámediggi ohcá dál Sajosii.
mearreáigásaš ja ollesbeaivásaš virgegaskavuođaide 28.12.2011 rájes .
Sajosa váldogeavaheaddji sámediggi ohcá dál Sajosii LÁGÁDUSFUOLAHEADDJI mearreáigásaš ja ollesbeaivásaš virgegaskavuhtii 28.12.2011 rájes .
Lágádusfuolaheaddji bargun lea fuolahit Sajosa lanjaid beaivválaš čorgemis ja lassin dárbbu mielde veahkehit doppe lágiduvvon čoahkkimiid ja dáhpáhusaid geavada ordnemiin .
Seađáhusvuđot gelbbolašvuođagáibádussan lea barggu eaktudan skuvlejupmi .
Barggu ceavzilis dikšuma ovddidit lágádusfuolaheaddji dutkkus dahje vástideaddji dutkkus ja doarvái olu hárjánupmi ođđaáigásaš almmolaš doaibmalanjaid čorgemis ja maiddái buorit gulahallandáiddut ja njuovžilis bargovuohki .
Sámegiela dáidu gehččo ohccái ovdun .
Bálká mearrašuvvá sámedikki bálkávuogádaga gáibádusdási VII / II mielde , vuođđobálká 1 585,62 euro / mb , man lassin máksojuvvo 24 % sámeguovllu lassi ja bargohárjánumi mielde mearrašuvvet bargohárjánupmelasáhusat .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 16.12.2011 dmu 16.00 rádjai čujuhusain Angelintie 696 , 99870 Anár. Lassidieđuid barggus addá hálddahushoavda Juha Guttorm , tel. 010 839 3102 .
Sámediggái ja sámekulturguovddáš Sajosii sáhttá oahpásmuvvat neahttačujuhusas www.sámediggi.fi.
Sajosa váldogeavaheaddji sámediggi ohcá dál Sajosii DOAIBMALATNJAFUOLAHEADDJI mearreáigásaš ja ollesbeaivásaš virgegaskavuhtii 28.12.2011 rájes .
Sajosa doaibmalatnjafuolaheaddji fuolaha fáktameašttirbálvalusaide , infobáikki dikšumii , čoahkkimiid ja dáhpáhusaid lágideapmái gullevaš bargguin sihke dárbbu mielde čorgemis .
Seađáhusvuđot gelbbolašvuođagáibádussan lea barggu eaktudan skuvlejupmi .
Barggu ceavzilis dikšuma ovddidit doaibmalatnjafuolaheaddji dutkkus dahje vástideaddji dutkkus ja doarvái olu bargohárjánupmi suorggi bargguin ođđaáigásaš almmolaš doaibmalanjain , buorit gulahallandáiddut , iešráđálašvuohta ja njuovžilvuohta sihke bargguid dáfus doarvái buorre sáme- , eaŋgals- ja ruoŧagiela dáidu .
Bálká mearrašuvvá sámedikki bálkávuogádaga gáibádusdási VI .
/ II mielde , vuođđobálká 1 748,73 euro / mb , man lassin máksojuvvo 24 % sámeguovllu lassi ja bargohárjánumi mielde mearrašuvvet bargohárjánupmelasáhusat .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 16.12.2011 dmu 16.00 rádjai čujuhusain Angelintie 696 , 99870 Anár. Lassidieđuid barggus addá hálddahushoavda Juha Guttorm , tel. 010 839 3102 .
Sámediggái ja sámekulturguovddáš Sajosii sáhttá oahpásmuvvat neahttačujuhusas www.sámediggi.fi.
Sámekulturguovddáš Sajos Anára kirkosiiddas válmmaštuvvá jagi 2011 loahpa rádjai ja váldojuvvo atnui jagi 2012 álggu rájes .
Golmmageardásaš , 4800 bruttonjealjehasmehtera viidosaš Sajos boahtá leat sámiid hálddahusa , kultuvrra ja čehppodaga guovddáš sihke máŋggabealat ja ođđaáigásaš kongreassa- ja dáhpáhusdállu .
Sámediggi ohcá dál Sajosii lágádusfuolaheaddji.
mearreáigásaš ja ollesbeaivásaš virgegaskavuhtii 28.12.2011 rájes .
Lágádusfuolaheaddji bargun lea fuolahit Sajosa lanjaid beaivválaš čorgemis ja lassin dárbbu mielde veahkehit doppe lágiduvvon čoahkkimiid ja dáhpáhusaid geavada ordnemiin .
Sámediggi ohcá dál Sajosii doaibmalatnjafuolaheaddji.
mearreáigásaš ja ollesbeaivásaš virgegaskavuhtii 28.12.2011 rájes .
Sajosa doaibmalatnjafuolaheaddji fuolaha fáktameašttirbálvalusaide , infobáikki dikšumii , čoahkkimiid ja dáhpáhusaid lágideapmái gullevaš bargguin sihke dárbbu mielde čorgemis .
Sámi gielladahku - bálkkašupmi joavkobearašbeaiveruoktu Miessái.
Sámi gielladahku-bálkkašupmi juhkkojuvvo nuppi geardde ja Sámedikki sámi giellaráđđi lea mieđihan sámi gielladahku – bálkkašumi Eanodaga suohkana joavkobearašbeaiveruoktu Miessái .
Sámi gielladahku - bálkkašumiin addojuvvo dovddastus sámegielat bálvalusaid ja sámegiela sajádaga ovddideami buorrin dahkkon ánssolaš barggus Suomas .
Sámi gielladahku – bálkkašupmi lea duodji ja diploma .
xxx.
- Joavkobearašbeaiveruoktu Miessi lea ovdamearka das , mo vátna resurssain ja guhkesáigásaš bargguin sáhttá ollašuhttit dehálaš ja mearkkašahtti lávkkiid ovddidit sámegiela , lohká sámi giellaráđi ságadoalli Erkki Lumisalmi .
Sámegiela seailun boahttevaš sohkabuolvvaide lea sámi kultuvrra eallineaktu . Giella lea kultuvrra deháleamos oassi : dat lea sámi kultuvrra váibmu .
Mánáiguin barggadettiin lea earenoamáš dehálaš geavahit sámegiela systemáhtalaččat , beroškeahttá gievra váldogielas . – Dán beaiveruovttu bargit leat lihkostuvvan bures ja ovdamearkan midjiide buohkaide , giitala Lumisalmi .
Bálkkašupmi lea Matleena Fofonoff duodji.
Sámi gielladahku – bálkkašupmi lea duodji , man duojára lea válljen Sámi Duodji rs .
Bálkkašupmi lea veaddeduodji : veaddelihtti ( nuortalašgillii vuä ddču ´ǩǩ ) , leaibelihtti ( nuortalašgillii lei ´bbtiskk ) ja sohkarlihtti ( nuortalašgillii säähharne ´cc ) ja dáid lea duddjon duojár , Matleena Fofonoff Njižžejávrris , Anáris .
Govas : Sámi gielladahku – bálkkašupmi 2011 .
Bálkkašumi duddjon duojár Matleena Fofonoff.
Sámedikki vuođustusat.
Joavkobearašbeaiveruoktu Miessi lea doaibman Eanodagas 10 jagi ja dan áiggis Miessi lea dikšon sullii 40 máná .
Eanodaga suohkan gullá sámiid ruovttuguvlui ja suohkana sámegielat álbmot lea unnitlogus .
Sámedikki mielas árbediehtu lea buot nannoseamos dalle , go dat lea rivttes giella- ja kulturbirrasis .
Máŋggabealat ja geabbilis sámegiela ja – kultuvrra máhtuin leat ollašuhttojuvvon buot sámemánáid gielalaš vuoigatvuođat .
Sámegielaid boahttevuođa nannema dihte lea dehálaš ahte sámemánát ožžot sámegielat beaivedivššu ja dat vuođđuduvvá sámeárvvuide .
Miessi bearašbeaivedivššus dikšogiella lea sámegiella ja bargiid eatnigiella lea sámegiella .
Sámediggi sávvá , ahte bálkkašupmi movttiidahttá Eanodaga suohkana buoridit ja ovddidit sámegiela sajádaga suohkana iešguđege suorggis , ja maiddái eará virgeoapmahaččaid buoridit sámegielat fálaldagaid .
xxx.
xxx.
xxx.
Liekkus juovladearvvahus.
Lihkolaš ođđa jagi !.
Sámenuoraid dáiddadáhpáhus ođđa Sajosis 28.-29.03.2012.
Sámenuoraid dáiddadáhpáhus 2012 ordnejuvvo aiddo válmmastuvvan Sámekulturguovddáš Sajosis Anáris njukčamánu loahpas .
Dáhpáhusa riikka dási váldotemán lea musihkka iešguđet šlájain .
Dasa lassin nuorat besset gilvalit njoarosteamis Sajosa birrasis , gos ordnejuvvo maiddái njoarostansáttačuoigan dološmállet muorrasabehiiguin .
Dáiddadáhpáhusas válljejuvvojit sámenuoraid ovddasteaddjit Nuorra Kultuvra SOUNDS – dáhpáhussii , mii ordnejuvvo Turku - gávpogis 25.-27.05.2012 .
Sámenuoraid dáiddadáhpáhus lea dán jagi guovttebeaivásaš , mainna seammás ávvuduvvo ođđa Sajosa atnui váldin .
Oassálastiide várrejuvvo vejolašvuohta ijastallat Anára márkanis .
Sámediggi dieđiha skuvllaide buori áiggis dáhpáhusa ordnemiin ja almmuhanáigetávvalis .
Riikka dáhpáhusa njuolggadusat , mat čuvvojuvvojit maiddái sámenuoraid dáiddadáhpáhusas , gávdnojit dán liŋkka bokte http://nuorikulttuuri.fi/sounds / .
Dáiddadáhpáhusa válmmaštallin sámedikkis bargá oahppamateriálaplánejeaddji Gáijon Issát Ánne / Anni Näkkäläjärvi ( anni .
nakkalajarvi ( at ) sámediggi .
fi ) ovttas nuoraidčálli Inka Nuorgamiin ( inka .
nuorgam ( at ) sámediggi .
Čuovo neahttasiidduid !.
Ovddeš sámenuoraid dáiddadáhpáhusaid raporttat leat oaidnimis dás .
Sajosa rahpan 2012.
Sajosa dáidagat.
Hárjjiceggenávvudeapmi.
Vuođu muvrendilálašvuohta.
Ođđaseamos govva bajimužžan .
Čoahkkima gáffeboddu .
Lasi govat " Allsamiske mötet " - čoahkkimis 27.6.12 .
Nuortalašgiela ja kultuvrra seminára 14.6.12 .
Govva : Katharine Bartsch .
Nuortalašgiela ja kultuvrra seminára 14.6.12 .
xxx.
xxx.
xxx.
xxx.
Báikkálaš goahkka Aune Portti , dovddus goahkat Markus Maulavirta ja Valentine Warner ja.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
Lagašbiepmu bohccos - dáhpáhusa loaiddasteaddji , anárlaš Aune Portti ráhkadii dáhpáhusas guhppáriid .
5.4.2012 .
Pohjoista muotoilua - duodjemeassut dollojuvvojedje Sajosis 4.-5.4.12 .
Sajosa rahpamii gullevaš Álbmotfeasta / Rabas uvssat 4.4.2012 .
Rabas uvssaid oahpistuvvon Sajos-tuvrrat geasuhedje sihke báikkálaččaid ja turisttaid .
Álbmotfeasta / Rabas uvssaid beaivvi dáhpáhusas vástidii Sámedikki Siiri Jomppanen ( gur . ) .
Olgešbealde Sámedikki Anni Näkkäläjärvi fiinna gákti .
Sajosa váldosáles dollojuvvui Sámedikki rahpandilálašvuohta ja Sajosa vihaheapmi 3.4.12 .
Kultureahkedis Irene Länsman ja Anna Näkkäläjärvi-Länsman doalaiga teáhterčájáhusa .
Dásseválddi Presideanta Niinistö ja Sámedikki ságajođiheaddji Näkkäläjärvi buresteaba Sámedikki rahpanfeasttas 3.4.12 .
Bálgosiid ovttastumi ordnen Gonagasgilvvu bálkkašumiid juohkin Sajosa váldosáles 1.4.2012 .
Gonagasgilvvuid bálkkašumiid juohkin 1.4.2012 .
Nuoraid dáiddadáhpáhus álgime Sajosa váldosáles .
Sámenuoraid dáiddadáhpáhusa rahpama loaiddasteaddjit .
Sámenuoraid dáiddadáhpáhusa jođiheaddjit Heli Huovinen ja Aslak Paltto .
Sámenuoraid dáiddadáhpáhusa sága doalai Sámedikki 1. várresj .
Tiina Sanila-Aikio , 29.3.2012 .
Barentsa nissonráđđi čoahkkanii Sajosis 15.3.12 .
Sámedikki čoahkkinboddu 15.2.2012 .
Klemetti Näkkäjärvi , Janne Näkkäläjärvi ja Juha Guttorm .
Sámedikki čoahkkin 15.2.2012 .
Parlameantasále Solju .
Sámedikki čoahkkin 15.2.2012 .
Jienasteapmi .
Sámedikki čoahkkin 15.2.2012 .
Ságajođiheaddji lea válljejuvvon .
Sámedikki čoahkkin 15.2.2012 .
Tulkkat bargame .
Sámedikki čoahkkin 15.2.2012 .
Petra Magga-Vars Vuohčus , Anne-Maarit Magga Eanodagas ja Jouko Magga Vuohčus .
Sámit girkus - seminára 4.2.2012 .
Sámit girkus - seminára .
Sámit girkus - panelaságastallan .
Sámit girkus - seminára boradeapmi Dollagáddi-sáles .
Sámit girkus - seminára Dolla-sáles .
Pirita Näkkäläjärvi .
Sámit girkus 4.2.2012 .
Restoráŋŋa Galla .
Sámit girkus 4.2.2012 .
Anu Avaskari ja Klemetti Näkkäläjärvi .
Sámit girkus 4.2.2012 .
Searvegotti eaktodáhtolaš bargi Ritva Kangasniemi .
Sámit girkus 4.2.2012 .
Tiina Sanila-Aikio .
Sámit girkus - seminára 4.2.2012 .
Teknihkka doaibmá .
Dollagáddi-sále rievdá maid boradansálen .
Bismagoddeassisteanta Hannele Salmi ja dáhpáhusa oaiveordnejeaddji sámi barggu bismagoddečálli Erva Niittyvuopio Sámit girkus - dáhpáhusas .
Sámit girkus - dáhpáhusa searvegotti bargit : Anja Karhula , Anu Tapio ja Hans Mattus .
Buđaldeaddjiteáhter Ivaloiset čájehii Votkaturistit-čájálmasa Sajosa váldosáles 2.2.2012 .
Ivaloisten teáhterčájáhus 2.2.2012 Sajosa váldosáles .
xxx.
xxx.
xxx.
Skábmagovat - filbmafestivála ordnejuvvo jahkásaččat ođđajagimánus Anáris .
xxx.
xxx.
Healing Sounds 14.1.2012 Sajosa váldosáles .
Cocktaildáhpáhus Sajosa Dollagáddi-Sáles 4.1.2012 .
Feaskáris oaidná restoráŋŋii .
4.1.2012 .
xxx.
Sámedikki nuoraidráđđi lei vuosttaš , mii doalai čoahkkima Parlameantasále Soljus 4.1.2012 .
Jagi vuosttaš ođđa oahppamateriálat almmustuvve.
Jagi 2012 vuosttaš sámegielat oahppamateriálat leat almmustuvvan .
Vuođđooahpahusa ovccát luohká servodatdieđu davvisámegielat dáidogihpa Servodat dál , dáidogihpa laktása seammánammasaš oahppogirjái , mii lea juo ovdal almmuhuvvon .
Ođđa ja ovdal almmuhuvvon sámegielat oahppamateriálat leat fidnemis sámedikki skuvlen- ja oahppamateriáladoaimmahagas sámekulturguovddáš Sajosis Anáris .
Bargojoavkoovddastus.
Válgalávdegoddi.
Lávdegoddái gullet čuovvovaš lahtut ja várrelahtut :.
Sámedikki čoahkkin ásahii čoahkkimisttis 2/2014 válgalávdegotti válmmaštallat ja ollašuhttit sámedikki válggaid , mat dollojuvvojit jagi 2015 .
Lahtut :.
Janne Näkkäläjärvi , ságajođiheaddji.
Birit Anni Magga.
Inga Guttorm.
Várrelahtut :.
Inker-Anne Magga.
Dieđihandilálašvuohta Sajosa gudnin almmustahtton poastamearkkas.
Bures boahtin ávvudit sámekulturguovddáš Sajosa iežas poastamearkaárkka olggosaddima !.
Dieđihandilálašvuohta Sajosa parlameantasáles álgá vuossárgga 23.01. dmu 12 .
Dilálašvuođas ovdanbukto njeallje poastamearkka sisttisdoalli Sámekultuvra - smávvaárka ja muitaluvvo poastamearkaárkka duogážiin .
Dilálašvuođas lea maiddái vejolašvuohta oastit ođđa poastamearkkaid ja vuosttasbeaivve konfeluhtaid , mat leat oažžumis rájálaš mearri .
Itella Posti almmustahttá Sámekultuvra- poastamearkaárkka seammá beaivve Helssegis , gos lágiduvvon dilálašvuođas lea mielde maiddái árkka govaid plánen sámedáiddár Merja Aletta Ranttila .
Anára Sajosis lágiduvvon dilálašvuođas lea mielde Itella Posti Oy oktavuođahoavda Pirjo Kumpula .
Mielčuovvun Itella Posti Oy dieđáhusat dás .
Gáfestallan , man oktavuođas girječálli-oahpaheaddji - historihkar Matti Lehtola muittaša Anára poastahistorjjá dáhpáhusaid .
DILÁLAŠVUOHTA LEA RABAS BUOHKAIDE !.
Evttot lahtu sámedikki nuoraidráđđái 2012-2013.
Sámedikki oktavuođas doaibmá nuoraidráđđi .
Ráđi váldobargun lea ovddidit sámenuoraid gielalaš ja kultuvrralaš vuoigatvuođaid sihke nannet sámenuoraid identitehta nuoraidbarggu bokte .
Lassin ráđđi galgá válmmaštallat daid sámedikki evttohusaid , álgagiid , cealkámušaid ja eará bealiváldimiid , mat gusket sámenuoraid .
Ráđđái válljejuvvojit vihtta fásta lahtu sihke sidjiide juohkeoktii persovnnalaš várrelahtut .
Lahtut galget leat 18–25-jahkásaš aktiivvalaš sámenuorat .
Lassin ráđđái válljejuvvojit vihtta fásta áššedovdi .
Áššedovdilahtut galget válljejuvvot boađidettiin leat 15–17-jahkásaččat .
Ráđi lahtut eai dárbbaš leat sámedikki lahtut , eaige sii dárbbaš ássat sámeguovllus .
Maiddái sámegiella eatnigiellan ii leat vealtameahttun , muhto sámegiela dáidu lea sávahahtti .
Nuoraidráđi válljemis váldojuvvo vuhtii , ahte lahtut ovddastit nu viidát go vejolaš olles sámeguovllu ja maiddái sierra giellajoavkkuid .
Nuoraidráđđi bargá sámedikki stivrai evttohusa vejolaš lahtuin , ja loahpalaš mearrádusa dahká sámedikki čoahkkin .
Sáhtát evttohit du mielas nuoraidráđđái heivvolaš 18–25-jahkásaš aktiivvalaš sámenuoraid ja áššedovdilahttun heivvolaš 15–17- jahkásaš nuoraid .
Lassidieđuid oaččot , juos háliidat , nuoraidčállis .
Buđaldusteáhter Ivaloiset Sajosis.
Anárlaš buđaldusteáhter Ivaloiset čájeha Aimo Vuorinen čállán čájálmasa Votkaturistit Sajosa Dolla-sáles duorastaga 2.2.2012 dmu 19 .
Bileahtat uvssa luhtte dmu 18 rájes .
Bagadalli : Ritva Savela .
Sámit girkus - seminára Sajosis.
Oulu bismagoddi lágida Sápmelaččat girkus - seminára Sajosis lávvardaga 4.2.2012 dmu 9.30 - 21.00 .
Prográmmas leat miellagiddevaš sáhkavuorut ja panelaságastallamat ja vel eahkedis vuoiŋŋalaš musihka konsearta .
Beaivvi prográmma ja boradeamit leat olbmuide nuvttá .
Geahča rávvagiid borademiide almmuheamis .
Seminára prográmmai gullevaš beaive- ja eahkesbeaimállásat fállojit Sajosa restauráŋŋa Gallas .
Eahkesbeaimális dmu 17-19 .
Dmu 19-21 lea vuoiŋŋalaš musihka konsearta , gos loaiddasteaddjin leat Wimme , Anna Näkkäläjärvi-Länsman , Giellavealggut , Rauni Mannermaa ja Tiina Sanila-Aikio sihke Annukka Hirvasvuopio-Laiti .
Seminára lea nuvttá ja buohkaide rabas .
Seminára dulkojuvvo davvisámegillii , anárašgillii ja suomagillii .
Borademiide bivdit almmuhit disdaga 31.1.2012 rádjai anneli .
sillanpaa ( at ) evl .
fi dahje 08 535 8550 .
Sotnabeaivve 5.2. dmu 11 rájes Bismmameassu Anára girkus .
Lágideaddjit : Oulu Bismagoddi , Girkoráđđehus , Anára searvegoddi , Sámediggi , Giellagas-Instituhtta ja SámiSoster rs .
Nuortalašgielat máinnasgirji almmustuvai.
Nuortalaš dološ máidnasiid sisttisdoalli girji " Kå ´llmuõrâž " lea olggosaddon iežasgielat , nuortalašgielat prentosin .
Sámediggi albmadii girjji davviriikkalaš sámi giellalávdegotti mieđihan sierraruhtademiin .
Girji lea buorre lassi nuortalašgiela oahpahussii , mii lágiduvvo skuvllain ja rávesolbmuid oahppolágádusain .
" Kå ´llmuõrâž " - girji lea almmustahtton álggos jagi 1990 ruoššagielat prentosin .
Zoja Nosova logai girjji muitalusaid nuortalašgillii báddái , mas bargojoavku Katri Fofonoff , Eino Koponen , Jouni Moshnikoff , Tiina Sanila-Aikio ja Seija Sivertsen fuolahedje máidnasiid nuortalašgiela dálá čállinvuohkái .
Girjji ođđa govaid lea bargan Merja Aletta Ranttila .
Govain ruoššagielat álgogirji ja dál olggosaddon nuortalašgielat girji .
Girji lea oažžumis sámedikki skuvlen- ja oahppamateriáladoaimmahagas , sámekulturguovddáš Sajosis Anáris .
Sámi teáhter Beaivváš Sajosis.
Sámi nášunálateáhter Beaivváš boahtá Sajosii sotnabeaivve guovvamánu 26. beaivve .
Govain Leammuid Biret Rávdná / Alitoambealli , Sarakka Gaup / Ruksesoambealli ja Áilloš / Gieddegášáhkku .
Govat : Beaivváš / Stainnak / Mienna .
Čájalmas lea dramáhtalaš ja gelddolaš , dat sihke baldá ja guoimmuha , dadjá Marry Ailonieida Somby .
- Čájalmasa ulbmilin lea čájehit vuostehagu luonddu billisteami vuostá .
Stáinnak - čájalmasas lea mielde ulddat ja stálut ja ulddaid vilges lihkkoboazu Stáinnak .
Stáinnak deaivvada Rohttupolitiijain gii bidjá Stáinnaha butkái .
Alit ja Ruksesoambealášguovttos geat leabba Stáinnaha buoremus ustibat áiggošeigga veahkehit su , juoga mii ii leat nu álki .
Gájudettiin gávnnadeaba Alit ja Ruksesoambealaža guovttos sihke siivus ja bahás karakteraiguin .
Soai beassaba maid gullat ahte muhtiinat leat álgán huksegoahtit atomarusttegiid ja vel vearrábut áššiid .
Ulddaguovttos šaddá dramáhtalaš mátki sihke albma máilmmis ja eatnanvuolážiid máilmmis .
Ja mihttomearri lea gádjut Stáinnaha , muhto Rohttupolitiija ja Jurratruolla gal eaba liiko dasa .
Dan lea bagadallan Victoria Kahn .
Lávde- ja bivttáshábmema lea dahkan Sara Kander , čuovgahábmema Bernt Morten Bongo .
Neavttárat : Beaivváš - teáhtera fasta neavttárat Egil Keskitalo , Áilloš ja Svein B. Olsen , eará čájahallin leaba Sarakka Gaup ja Leammuid Biret Ravdna .
Loga dás lasi .
Beaivváš - teáhtera čájalmas Sajosis sotnabeaivve 26.2. dmu 17 rájes .
Bileahtat uvssa bokte :.
18 euro / ráves olbmot.
12 euro / ealáhatolbmot ja stuđeanttat.
8 euro / mánát.
Klemetti Näkkäläjärvi joatká Sámedikki ságajođiheaddjin.
Juvvá Lemet , Klemetti Näkkäläjärvi , joatká sámedikki ságajođiheaddjin aiddo álgán válgabaji .
Válgabadji joatkkašuvvá jagi 2015 loahpa rádjái .
Näkkäläjärvi válljejuvvui ságajođiheaddjin jienaiguin 12-9 .
Vuosteevttohassan lei nuortalaš Tiina Sanila-Aikio .
Sámedikki vuosttaš dievasčoahkkin ordnejuvvui Anáris gaskavahku 15.2 .
Sámedikki boarráseamos lahttu , nuortalaš Tauno Haltta rabai sámedikki válgabaji vuosttaš dievasčoahkkima .
Son deattuhii rahpanságastis earenoamážit sámenuoraid váikkuhanvejolašvuođaid Suoma sámedikki vuogádagas .
- Nuoraidráđi vuođđudeapmi sámediggái buvttii midjiide stuorra ovddasvástádusa , gávnnahii Haltta .
Son muitalii vuordit sámedikki boahttevaš doaimmain earenoamážit oktavuođa doallama sámiid árgabeaivái ja aktiivvalaš barggu áitatvulos sámi kultuvrra , sámegielaid ja sámiid kulturiešráđđema nannema ovdii .
- Stuorámus hástalus dán válgabaji áigge lea álbmogiidgaskasaš bargoorganisašuvdna ILO álgoálbmotsoahpámuša 169 ratifiseren , mii lea mielde maiddái Katainen ráđđehusa prográmmas , gávnnahii Haltta .
Ságajođiheaddjin ođđa válgabadjái válljejuvvon Klemetti Näkkäläjärvi deattuhii giittosságastis , ahte sámediggi galgá guldalit barggustis sámiálbmoga jiena .
- Atnit árvvus rabasvuođa ja nuppiideamet .
Ovttamielalašvuođa gávdnan earenoamážit stuorámus politihkalaš áššiin lea dehálaš , gávnnahii Näkkäläjärvi .
Son maid deattuhii sámi nuoraidráđi mearkkašumi ja áidnalunddotvuođa sámedikki barggus .
- Mii galgat leahkit ovdamearkkat ovttasbarggus ja nuppiideamet gudnejahttimis nuoraide .
- Kriitalaš ságastallan lea maid dehálaš , nugo maiddái iešguđetlágán miellaguottuid ovdanbuktin ja dohkkeheapmi .
Näkkäläjärvi deattuhii maid árbevirolaš dieđu , árbevirolaš ealáhusaid ja ráđđádallanmuttus leahkki davviriikkalaš sámesoahpámuša mearkkašumi .
Soahpámušráđđádallamat joatkkašuvvet vel dán válgaáigodaga .
Näkkäläjärvi almmuhii giittosságastis , ahte ii áiggo šat gilvalit sámedikki ságajođiheaddji báikkis boahtte válgabajis .
- Iskkan dán válgabaji áigge ovddidit sámeáššiid nu bures go vejolaš ja dan maŋŋá guođđit ságadoalli barggu nuorabuidda .
Stuorámus dán válgabadjái ásahuvvon ulbmiliin mis lea álbmogiidgaskasaš bargoorganisašuvdna ILO álgoálbmotsoahpámuša ratifiseren ja dasa laktáseaddji dárbbašlaš láhkarievdademiid áigái oažžun , dajai Näkkäläjärvi .
- Doaivvun , ahte mii sámedikki bealis bastit ovdanbuktit iežamet oainnuid dáin áššiin nu čielgasit ja vuđolaččat , ahte Suopma viimmat ratifisere soahpámuša .
Ságadoalligilvvus nubbin báhcán Tiina Sanila-Aikio sávvá , ahte ovddit válgabadjái mihtilmas guovtti jovkui juohkášuvvan ii boađášii váivvidit dál álggahuvvon válgabaji barggu .
- Duođaid sávan , ahte ovttasbargovuoigŋa sámedikkis nanosmuvvá dál , gávnnaha Sanila-Aikio .
Tiina Sanila-Aikio ja Heikki Paltto sámedikki várreságajođiheaddjin.
Čeavetjávrris eret leahkki nuortalaš Tiina Sanila-Aikio ja Heikki Paltto Leammis Anáris válljejuvvuiga ovttamielalaččat sámedikki várreságajođiheaddjin válgabadjái 2012-2015 .
Sanila-Aikio , gii válljejuvvui vuosttaš várreságajođiheaddjin , lea dál vuosttaš baji sámedikki áirrasin .
Paltto , gii válljejuvvui nubbin várreságajođiheaddjin , lei sámedikki stivrra lahttun juo ovddit válgabajis .
Sámedikki stivrii válljejuvvojedje jienasteami maŋŋá čuovvovaš lahtut :.
Ohcejogas Ilmari Tapiola ja Asko Länsman.
Anáris / Helssegis Pirita Näkkäläjärvi.
Soađegili Vuohčus Petra Magga-Vars .
Sámediggi nammadii lávdegottiidis ja ovddasteddjiidis ovttasbargoorgánaide.
Sámedikki Anáris 15.2. dollojuvvon dievasčoahkkin nammadii lávdegottiidis ja ovddasteddjiidis ovttasbargoorgánaide válgabadjái 2012-2015 .
Skuvlen- ja oahppamateriálalávdegotti jođiha Yrjö Musta , kulturlávdegotti Tauno Haltta , sámi giellaráđi Anna Morottaja , ealáhus- ja vuoigatvuohtalávdegotti Nilla Tapiola , sosiála- ja dearvvašvuohtalávdegotti Arto Pohjanrinne ja nuoraidráđi Laura-Maija Niittyvuopio .
Sámiid ovddasteaddjin girkolaščoahkkimii nammaduvvui Veikko Guttorm .
Sámedikki čoahkkimis nammaduvvon lávdegottit válgabadjái 2012-2015 :.
Skuvlen- ja oahppamateriálalávdegoddi - aiddonas lahtut ( sárgaid siste várrelahtut ).
Kulturlávdegoddi - aiddonas lahtut ( sárgaid siste várrelahtut ).
Sámi giellaráđđi - aiddonas lahtut ( sárgaid siste várrelahtut ).
xxx.
Ealáhus-ja vuoigatvuohtalávdegoddi - aiddonas lahtut ( sárgaid siste várrelahtut ).
xxx.
Sosiála- ja dearvvašvuohtalávdegoddi - aiddonas lahtut ( sárgaid siste várrelahtut ).
xxx.
Nuoraidráđđi - aiddonas lahtut ( sárgaid siste várrelahtut ).
xxx.
Nuoraidráđđi - fasta áššedovdit.
Eará válljemat :.
Sámedikki ovddasteaddji ( sárgaid siste várreovddasteaddji ) Barents ráđi eamiálbmogiid lávdegoddái : Klemetti Näkkäläjärvi ( Tiina Sanila-Aikio ).
Sámi parlamentáralaš ráđđi - aiddonas lahtut ( sárgaid siste várrelahtut ) :.
xxx.
Oktasaš sámegiela lávdegoddi - aiddonas lahtut ( sárgaid siste várrelahtut ) :.
xxx.
Sámi skuvlenáššiid oktasašbargoorgána - aiddonas lahtut ( sárgaid siste várrelahtut ) : Yrjö Musta ( Outi Länsman ) , Rauni Äärelä ( Pigga Keskitalo ).
Evangelaš-luteralalaš girkku girkolaščoahkkin - aiddonas lahttu ( sárgaid siste várrelahtut ) : Veikko Guttorm ( Pentti Valle , Anu Avaskari ).
Oulu bismagotti bismagottestivra - aiddonas lahtut ( sárgaid siste várrelahtut ) : Veikko Guttorm ( Pentti Valle , Anu Avaskari ).
Almmuheapmi Sámenuoraid dáiddadáhpáhussii álggii.
Sámenuoraid dáiddadáhpáhus lágiduvvo dán jagi guovttebeaivásažžan Anáris sámekulturguovddáš Sajosis 28.–29.3 .
Jagi temán lea riikkadási Nuori Kulttuuri – dáhpáhusa mielde musihkka .
Musihka lassin Anáris sáhttá oassálastit njoarostansáttačuoigamii sihke njoarostangilvui .
Gaskavahko 28. beaivve lea lobis olgodáhpáhus Sajosa šiljus .
Prográmmas lea ee. bessodatsabehiin čuigon njoarostansáttačuoigan , sihke njoarostangilvu .
Eahkedis lea kulturprográmma Sajosa auditorios .
Duorastaga 29.3. lea musihka geahčalmasbeaivi , gos válljejuvvo sámenuoraid ovddasteaddji álbmotlaš Nuori Kulttuuri-dáhpáhussii .
Dáhpáhus lágiduvvo Turkus 25.–27.5.2012 .
Almmuhemiid Sámenuoraid dáiddadáhpáhussii galgá sáddet maŋimustá bearjadaga 2.3.2012 .
Dáhpáhus lea rabas maiddái ruovttuguovllu olggobealde boahttiide .
Lassidieđuid Sámenuoraid dáiddadáhpáhusas šleađgapoasttain čujuhusas.
heli .
huovinen ( at ) sámediggi .
fi.
Njuolggadusat.
xxx.
Evttohus sámegiela ealáskahttima doaibmaprográmman luohpaduvvui ministaraidda.
Oahpahus- ja kulturministeriija jagi 2010 ásahan bargojoavku luohpadii evttohusa sámegiela ealáskahttinpográmman oahpahusministtar Jukka Gustafssonii ja kultur- ja valástallanministtar Paavo Arhinmäkii bearjadaga 2.3 .
Evttohus doaibmabidjoprgrámman vuolgá čuovvovažžan cealkámušaid addimii .
Loahpalaš evttohusa stáhtaráđđái ráhkada oahpahus- ja kulturministeriija das maŋŋá go lea ráđđádallan sámedikkiin .
Bargojoavkku evttohus sámegiela ealáskahttima doaibmaprográmman gávdno dás .
Oahpahus- ja kulturministeriija dieđáhus 2.3.2012 :.
Bargojoavku evttoha sámegiela ealáskahttima várás máŋggabealat doaibmabijuid.
Sámegielaid dáládili ja ealáskahttima guorahallan bargojoavkku mielde buot golbma Suomas hállon sámegiela - davvisámegiella , anárašgiella ja nuortalašgiella - leat áitatvuložat .
Bargojoavkku mielde sámegiela ealáskeapmi eaktuda máŋggaid doaibmabijuid .
Bargojoavku geahčai guovddáš hástalussan sihkkarastima doarvái bures sámegiela ja sámegielat oahpahusa ja beaivedivššu , sierra surggiid dohkálaš ja giela doarvái máhtti ámmátolbmuid vátnivuođa sihke sámiid eretfárrema ruovttuguovllus , mii lea mearkkašan sámegielaid lunddolaš geavahanbirrasiid geahppáneami .
Bargojoavku luohpadii evttohusa oahpahusministtar Jukka Gustafssonii ja kultur- ja valástallanministtar Paavo Arhinmäkii bearjadaga njukčamánu 2. beaivve .
Sámegiela ealáskahttima várás bargojoavku evttoha earret eará giellabeassedoaimma stáđásmahttima ja viiddideami .
Giellabeassi lea gielalaš vehádagaide dahje eamiálbmogiidda dárkkuhuvvon doaibma , mas buot doaibma dáhpáhuvvá álggu rájes dušše guoskevaš álbmotgielain , vaikke oassálastit eai máhtášivčče dan olláge .
Lassin galgá lágidit resurssaid sámegielat beaivedivššu fállamii lága eaktudan vugiin , go das lea dehálaš rolla sámegiela ja kultuvrra doalaheaddjin ja nannejeaddjin .
Bargojoavkku mielde galgá maiddái ovddidit sámegiela oahpahusa olles riikkas sihke lasihit sámegiela máhtti dohkálaš árrabajásgeassin- ja oahpahusbargiid meari .
Bargojoavkku mielde sámi giellalága ollašuvvan dievasmearálažžan gáibida virgeoapmahaččaid sámegiela geavaheami lasiheami erenomážit sámiid ruovttuguovllus .
Lassin bargojoavku evttoha sámegielat radio- , tv- ja internet-sisdoaluid fállama lasiheami dovdomassii , sámegiela giellagáhttema , vurkema ja dutkama ovddideami sihke sámedáidaga ja kultuvrra doarjaga lasiheami .
Sámiid ruovttuguovllu lassin lea dehálaš čuozihit giela doarjundoaimmaid maiddái riikka eará osiide , gos stuorámus oassi sámiin dán áigge ássá .
Jávkan áitta guoská čielgasepmosit nuortalašgiela ja anárašgiela .
Nuortalašgiela , mii lea buot rašimus dilis , ealáskahttima várás bargojoavku evttoha sierradoaimmaid , vuoi giela geavaheapmi ja oahppan lassánivčče .
Bargojoavkku gárven doaibmabidjoprográmma sámegiela ealáskahttima várás sisttisdoallá árvvoštallama Suomas hállon sámegielaid dáládilis , gielaid seailuma ja ovddideami guovddáš hástalusaid , visio sámegielaid ealáskahttima várás jagi 2025 rádjai ja maiddái konkrehtalaš doaibmabijuid dili buorideapmin .
Bargojoavkomuittuhančála lea lohkamis oahpahus- ja kulturministeriija neahttasiidduin www.minedu.fi/OPM/Julkaisut/2012/Saamen_kieli.html .
Lassidieđut :.
xxx.
- oahpahusráđđi Maija Innola , tel. 09 160 77051.
Ministarat : sámegielaid sihkkarastin lea dehalaš álbmotlaš fidnu.
Sámegielaid boahttevuođa sihkkarastin lea dehalaš álbmotlaš fidnu , mii gullá ráđđehusprográmmai .
- Stáhtaváldi figgá fuolahit giela ealáskahttima ekonomalaš eavttuin váigadis áiggis fuolakeahttá , nanniiga oahpahusministtar Jukka Gustafsson ja kultur- ja valástallanministtar Paavo Arhinmäki bargojoavkku evttohusas sámegiela ealáskahttima doaibmabidjoprográmman .
Gustafsson mielas giela ealáskahttindoaimmaid ollašuhttimis ii nuge leat jearaldat ruđas .
- Lagamustá dát lea politihkalaš ja kulturdáhtu gažaldat , son gávnnahii .
Oahpahusministtar Gustafsson oaivvildii sámegiela boahttevuođa stuorra hástalussan ealáhusráhkadusa nuppástuvvama , gielamolsunovdáneami ja eretfárrema sámiid ruovttuguovllus .
- Dilis , mas juo 70 % sámemánáin ja - nuorain ásset eará sajis go sámiid ruovttuguovllus , dárbbašuvvojit ođđa doaimmat erenomážit iežas giela oahpahusa oažžumii .
Gustafsson anii dehálažžan sámegiela oahpahusa lágideami olles riikkas .
- Doaibmevaš oahpahusa , mas geavahuvvojit gáiddusoktavuođat , ávkin geavaheapmi lea dehalaš doppe gos sámegiela lagašoahpahussii eai leat vejolašvuođat , dajai Gustafsson .
Oahpahus- ja kulturministeriija álggaha dán giđa áigge čilgehusbarggu sámegiela gáiddusoahpahusa ollašuhttinvejolašvuođain .
Kultur- ja valástallanministtar Paavo Arhinmäki muittuhii das , ahte máilmmis jápmá okta giella guovtte vahku gaskkaid .
- Máilmmi sullii 6000 gielas juoba 90 % leat áitatvuolde jávkamin .
Dat mearkkaša máilmmi gefoma ja ovttabealagin šaddama ja máilmmi eamiálbmogiid gielaide vuorkašuvvan divrras kulturdieđu jávkama , logai Arhinmäki .
Son nannii ráđđehusa doarjut kulturpolitihkastis maiddái sámekultuvrra seailuma .
- Sámegielat ja kultuvrrat leat maŋimuš jagiin čielgasit nanosmuvvan , gávnnahii Arhinmäki .
Sámedikki ságajođiheaddji Klemetti Näkkäläjärvi giittii bargojoavkku lihkostuvvan barggus ja sávai sámegiela ealáskahttindoaimmaid ovdánit ja oažžut maiddái ruhtadeami .
- Sámedikkis ja sámeservošis leat stuorra vuordámušat gielaealáskahttinprográmmas .
Ulbmilin lea bissovaš málle áigáioažžun giela ealáskahttima ja suddjema várás , dajai Näkkäläjärvi .
Fidnu stivrenjoavkku lahttu Irja Seurujärvi-Kari logai leat giitevaš gielaealáskahttima doaibmabidjoprográmma válmmaštuvvamis .
- Dehaleamos áššit giela ealáskahttima lihkostuvvamii leat positiivvalaš vuoigŋa , almmolaš dáhttu ja oktasaš visio , árvalii Seurujärvi-Kari .
Sajosa vihahanfeasta ja Sámedikki válgabaji rahpanávvudoalut ordnejuvvojit cuoŋománu álggus.
Sámekulturguovddáš Sajosa vihahanfeasta ja Sámedikki válgabaji 2012-2015 rahpanávvudoalut ordnejuvvojit maŋŋebárgga 3.4.2012 .
Ovttastahttojuvvon ávvudoalut álget ekumenalaš ipmilbálvalusain Anára sámegirkus dmu 15 , man maŋŋá Sajosa Dolla-auditoriijas ordnejuvvo dušše bovdejuvvon gussiide oaivvilduvvon oanehis rahpan- ja vihahandilálašvuohta .
Ávvudoalut joatkašuvvet Sajosis buohkaide rabas kultureahkediin dmu 20 .
Gaskavahku 4.4.2012 dmu 11-17 ordnejuvvo olles álbmoga feasta ja sámekulturguovddáš Sajosa uvssat leat rahpasat ja dáhpáhusat ordnejuvvojit olles beaivvi .
Dasa lassin prográmmas leat musihkka- ja teáhterčájáhusat , oahpistuvvon tuvrrat , earenoamáš prográmma mánáide ja gáfestallan .
Maŋŋebárgga 3.4. kultureahkeda ja gaskavahku 4.4. álbmotfeastta dárkilut prográmmas dieđihit maŋŋelappos .
Bargojoavkoovddastus.
Skuvlen- ja oahppamateriáladoaimmahat.
Doaimmahaga fásta bargit.
Skuvlenčálli.
xxx.
xxx.
- doaimmahaga hoavda.
- oahpahusa láhkaásaheami , hálddahusa , ruhtadanovdáneami , árvvoštallama , oahppaplánanorpmaid ja sámeoahpahusa ovdáneami čuovvun.
- skuvlen- ja oahppamateriálalávdegotti čálli ja áššemeannudeaddji ( skuvlenpolitihkalaš áššit ja almmolaš skuvlenáššit ).
- sámiid skuvlenáššiid ovttasbargoorgána čálli ja áššemeannudeaddji.
- oktavuođadoallan sámeoahpahusa lágideaddji gielddaide , stáhta oahpahushálddahussii ja davviriikkalaš guoibmeorgánaide.
- riikkaidgaskasaš ovdáneami čuovvun.
Oahppamateriálačálli.
- skuvlen- ja oahppamateriálalávdegotti čálli ja áššemeannudeaddji ( oahppamateriálaáššit ).
- oahppamateriálabarggu plánen , rávven , gohcin ja doaimmaheapmi.
- oahppamateriála válmmašteapmái gullevaš oktavuođaadoallan skuvllaide ja oahpahusa hálddahussii.
- davviriikkalaš ovttasbargu.
Oahppamateriálaplánejeaddji.
- oahppamateriála plánen- , doaimmahan- ja dieđihanbargu.
- sámenuoraid dáiddadáhpáhusa válmmaštallan , diehtojuohkin , raporteren ja ruđaidgeavaheapmi.
- oahppamateriála válmmašteapmái gullevaš oktavuođadoallan skuvllaide ja davviriikkalaš ovttasbargu.
xxx.
Doaimmahatčálli.
- arkiivva ja girjerádjosa bajásdoallan ,.
- oahppamateriálaruđaid geavaheami čuovvun ,.
- oahppamateriálaid birra dieđiheapmi , vurken ja juohkin ,.
- čoahkkimiid geavatlaš ordnen.
Oahppamateriála prošeaktabargit.
Elen Ánne Sara , davvisámegiella.
Oona Länsman , davvisámegiella.
xxx.
Sámenuoraid dáiddadáhpáhussii olahusmearri oasseváldit.
Sámenuoraid dáiddadáhpáhussii , mii lágiduvvo Anáris Sajosis njukčamánu loahpas , leat boahtimin olahusmearri oasseváldit .
Dáhpáhussii leat almmuhan dál juo badjel 350 olbmo , muhto go maŋimušge almmuheamit bohtet , de oasseváldiid mearri loktana várra badjel njealji čuohtái .
Oasseváldit bohtet dán jagi sámeguovllu lassin maid Roavvenjárggas ja Helssegis .
Musihkkagilvui leat almmuhan oktiibuot 19 joavkku , main ovddastuvvojit sihke anáraš- , nuortalaš- ja davvisámegielat .
Musihkkageahčalmasas duopmárat válljejit sámenuoraid ovddasteddjiid álbmotlaš Sounds - dáhpáhussii Turkui .
Sámekulturguovddáš Sajos addá dán jagi dáhpáhussii fiinna rámaid .
Duorastaga musihkkagilvvu báikin lea sullii 400 olbmo Dolla-auditoria , gos geavahusas lea kvalitehta dáfus buorre teknihkka oktan čuovggaiguin ja beavttálmahttinrusttegiiguin .
Sámenuoraid dáiddadáhpáhus lea riikkaviidosaš Nuori kulttuuri - dáhpáhusráidui gullevaš sámegielat guovlludáhpáhus , man váldolágideaddjin lea sámediggi .
Anára dáhpáhusa lágideamis leat mielde maid Anára skuvla , Sámi oahpahusguovddáš ja báikkálaš sámesearvi Anára Sámi searvi .
Lassediehtu sámenuoraid dáiddadáhpáhusas dás .
Čuovo neahttasiidduid !.
Oaidnalat Sajosis 28.-29.03 !.
Buresboahtin ávvudit Sajosa ja Sámedikki !.
Sámedikki válgabaji 2012–2015 rahpamat ja Sajosa vihahanávvudoalut lágiduvvojit cuoŋománu 3.-4. beivviid Anáris .
Ávvudoalut álget maŋŋebárgga 3.4. dmu 15-16 Anára sámegirkus ekumenalaš ipmilbálvalusain ja joatkašuvvet dmu 20-22 Sajosis kultureahkediin .
Dát dilálašvuođat leat rahpasat buohkaide .
Ipmilbálvalusa ja kultureahkeda gaskkas lágiduvvo dušše bovdejuvvon gussiide oaivvilduvvon virggálaš rahpan - ja vihahandilálašvuohta .
Ávvudoalut joatkašuvvet maŋit beaivve Sajosis . Dalle uvssat leat rahpasat dmu 11-17 ja prográmma ordnejuvvo oppa beaivvi .
Anára sámegirkus dmu 15 álgi ekumenalaš rahpanipmilbálvalus lea bismmámeassu .
Sávvat ahte girkomeanuide oassálasti olbmot livčče báikki alde maŋimuštá 14.45 .
Dieđihat dilálašvuođa dárkilut prográmmas maŋŋelis neahttasiidduineamet .
Sajos lea giddejuvvon álbmogis maŋŋebárgga 3.4. dmu 15-19 gaskasaš áigge .
Uvssat rahpasit fas dmu 19 .
Ávvovehkii guossohuvvo káffe dmu 19-20 .
Sávvat ahte kultureahkedii boahtti olbmot livčče báikki alde dmu 19.45 .
Kultureahkeda jođiha Ánne Kirste Aikio ja feastta rahpansániid cealká rektor Liisa Holmberg .
Dáiddárat Marja Helander ja Outi Pieski muitaleaba dujiideaskka birra , mat leat oidnosis Sajosis .
Báikki alde leat maiddái stáhta dáiddabargodoaibmagotti várreságajođiheaddji Veli Granö sihke Sajosa lássaliinniid plánejeaddjit Tytti Bräysy ja Anna-Leena Pyylampi .
Kultureahkeda prográmmas loaiddastit neavttár Irene Länsman , anárašgielat lávlunjoavku Koškepuško , anárašgillii lávlu Heli Aikio ja nuortalaš leudd ’ a ovdanbukti sámedikki 1. várreságadoalli Tiina Sanila-Aikio .
Davvisámegillii musiserejit Wimme Saari , Ánnamáret Ensemble , Anna Näkkäläjärvi-Länsman , rap-musihkar Áilu Valle ja Annukka Hirvasvuopio-Laiti .
Dieđihat Rabas uvssaid Álbmotfeastta ( lágiduvvo gaskavahko 4.4. ) dárkilut prográmma birra maŋŋelis min neahttasiidduin .
Vuordimis lea ivdnás , ilolaš ja kultuvrra sisttisdoalli ávvubeaivi !.
Buresboahtin !.
Čuovo neahttasiidduid !.
Musihkkaloaiddasteamit , oahpásmuvvamat ja mánáid prográmma Sajosa Álbmotávvudeamis cuoŋománu 4. beaivve.
Sámekulturguovddáš Sajosa ja Sámedikki doaluid nuppi beaivi ávvuduvvo gaskavahku cuoŋománu 4. beaivve , goas Sajosis lágiduvvojit buohkaide rabas álbmotdoalut .
Ávvubeaivve áigge uvssat leat rahpasat dmu 11-17 ja dálus dáhpáhuvvá olles beaivve .
Lobis leat alladássásaš musihkkaloaiddasteamit , dálu doaibmiide ja dállui oahpásmuvvamat ja maiddái sierra prográmma mánáide .
Jođihuvvon oahpásmuvvamat dállui lágiduvvojit dássediimmuid dmu 12 rájes .
Musihkkaprográmma rahpet Ánnámáret Ensemble , Annukka Hirvasvuopio-Laiti , Heli Aikio ja Ailu Valle dalán uvssaid rahpasettiin .
Ánnámáret Ensembles loaiddastit Anna Näkkäläjärvi-Länsman ( lávlun ja klarineahtta ) , Johanna Juhola ( geasanas ) , Katri Kittilä ( piáno ) , Janne Lappalainen ( buzuki ja gitárra ) ja Ilkka Heinonen ( kontrabasso ) .
Annukka Hirvasvuopio-Laiti loaiddasta davvisámegielat juigosiid ja Heli Aikio lávlu anárašgillii .
Ailu Valle prográmma čohkiida davvisámegielat rap-musihkas .
Sajosa doaibmiid , dállofidnu muttuid ja arkitektuvrra ovdanbuktimat álget dmu 13 hálddahus-hoavda Juha Guttorm láidestemiin .
Dutki Suvi Kivelä muitala Sámi arkiivva doaimmas , oahpaheaddji Anna Morottaja Sámi oahpahusguovddáža sámegiela oahpahusas , doaimmajođiheaddji Ristenrauna Magga Sámi Soster - searvvi doaimmas ja girjerádjohoavda Eija Leivo Anára sámegirjeráju doaimmas .
Dálus doaibmabáikkit leat anárašgiela searvvis, Sámi duodji r. y:s . ja Lappi guovlohálddahusvirgedoaimmahagas , ja sii maiddái muitalit iežaset doaimmain .
Oahpásmuvvamiid gaskkas davvisámegillii juoigá Nils Heikki Paltto ja girjerájus sáhttá oahpásmuvvat girječálli-dáiddár Ima Aikio-Arianaick dáidagii .
Sámi mánáidkulturguovddáš Mánnu lágidit mánáide beaššášbuđaldemiid ja sámegielat prográmma , man jođiheaba Petra Magga-Vars ja Inka Nuorgam .
Mánát besset johtit sámegiela bálgá mielde Sajos-dálus .
Ávvubeaivvi bajálaštet Irene Länsman teáhterčájáhus , Heli Aikio loaiddastan anárašgielat lávlagat ja Anna Näkkäläjärvi-Länsman soololoaiddasteapmi .
Sámediggi ja buot Sajosa doaibmit sávvet gussiid Anáris ja guhkkelebbos leat buresboahtin Sajosa Álbmotávvudeapmái !.
Káfestallan olles beaivvi .
Sámi giellalága 31 §:s dárkkuhuvvon doarjagat ohcanláhkai.
Vuoigatvuohtaministeriija almmuha ohcanláhkai sámi giellalága ( 1086/2003 ) 31 §:s dárkkuhuvvon doarjagiid , maid várás dán jagi lea ruhta oktiibuot 120.000 euro .
Doarjaga sáhttá mieđihit sámiid ruovttuguovllu gielddaide , searvegottiide ja bálgosiidda ja maiddái lága 18 §:s dárkkuhuvvon priváhta oassebeliide máinnašuvvon lága heiveheamis boahtán sierra lassigoluid máksima várás .
Friijahápmásaš ohcamušaid galgá doaimmahit vuoigatvuohtaministeriijai maŋimustá 20.4.2012 dmu 16.15 .
Vuoigatvuohtaministeriija poastačujuhus lea PL 25 , 00023 Valtioneuvosto , ja uksačujuhus Eteläesplanadi 10 .
Ohcamušas galgá čilget daid sierra lassigoluid , maid máksima várás doarjja ohccojuvvo .
Juos ohcamuš bargojuvvo sámi giellalága 18 §:a vuođul , ohcamušas galgá čilget maiddái , ahte ohcci lea máinnašuvvon láhkačuoggás dárkkuhuvvon priváhta oassebealli .
Juos ohccin lea siviilavuoigatvuođalaš ovttastupmi dahje vuođđudus , ohcamuššii galgá laktit ovttastumi dahje vuođđudusa guoski registtarváldosa ja maiddái maŋimuš nannejuvvon ruhtadoalloloahpaheami , doaibmačilgehusa ja ruhtadoallodárkkistanmuitalusa .
Ohcanmeannudeamis čuvvojuvvo stáhtadoarjjaláhka ( 688/2001 ) .
xxx.
Bargojoavkoovddastus.
Sámegiela doaimmahat.
Sámegiela doaimmahaga bargit.
xxx.
xxx.
- doaimmahaga hoavda.
- sámi giellalága ollašuvvama gohcin ja čuovvun.
- giellalágas ja eará sámiid gielalaš vuoigatvuođain dieđiheapmi.
- sámiid ja virgeoapmahaččaid rávven ja oahpisteapmi sámi giellalága geavaheamis ja heiveheamis.
- doaibmasuorgái gullevaš sámiid guoskevaš áššiid gieđahallama čuovvun sierra virgeoapmahaččain.
- sámi giellaráđi áššemeannudeaddji ja čálli ja maiddái mearrádusaid ollašuhtti bargguide gullevaš áššiin.
xxx.
- sámi giellaovttasbargui gullevaš barggut.
Giellajorgaleaddjit.
I Giellajorgaleaddji - Irma Laiti , doaibmabáiki Anár.
II Giellajorgaleaddji - Anja Vest , doaibmabáiki Anár ,.
má. giellajorgaleaddji - Leena Aikio , doaibmabáiki Ohcejohka ,.
má. giellajorgaleaddji Maria Sofia Aikio , doaibmabáiki Ohcejohka ,.
IV Giellajorgaleaddji - Kirsti Guttorm , doaibmabáiki Ohcejohka.
xxx.
Nuortalašgiela giellabargi / jorgaleaddji - Katri Fofonoff.
Giellajorgaleaddjit veahkehit dárbbu mielde virgeoapmahaččaiguin áššiiddikšumis dárbbašuvvon áššebáhpáriid jorgaleamis .
SÁMEGIELA DOAIMMAHAT VEAHKEHA JA RÁVVE MIELAS SÁMEGILLII JA SÁMI GIELLALÁHKII GUOSKI ÁŠŠIIN .
Go dárbbašat sámegiela jorgaleaddji dahje dulkka gávnnat sin oktavuohtadieđuid vuolábealde liŋkkas .
www.sámediggi.fi/sanastot.
Davvisámegiela jorgaleaddjit ja dulkkat.
Anárašgiela jorgaleddjit ja dulkkat.
Nuortalašgiela jorgaleaddjit ja dulkkat.
Sáme-Eŋgelas-Norgga-Ruoŧagiela jorgaleaddjit ja dulkkat.
Čađa áiggiid stuorámus sámenuoraid dáiddadáhpáhus álgá Anáris.
Sámegielat musihkka skádjá ja suohpanat njurgot go čađa áiggiid stuorámus sámenuoraid dáiddadáhpáhus álgá Anáris gaskavahku 28.3 .
Dáhpáhus álgá njoarostan- sihke njoarostansáttagilvvuin Anára čuoiganstašuvnnas dmu 13.30 .
Eahkedis čoahkkanuvvo dáiddadáhpáhusa rahpamiidda , sámenuoraid ođđa joavkku Irdon konsertii ja bálkkašumiid juohkindilálašvuhtii Sajosii dmu 18 .
Lágideaddjit vurdet báikki ala buriin muniin badjel 400 oassálasti .
Sámenuoraid dáiddadáhpáhusat leat lágiduvvon 1970-logu rájes ja dáhpáhus lea stáđásmahttán sajádaga sámeguovllu skuvllaid bargoprográmma ja sámedikki doaimma oassin .
Dáhpáhus lágiduvvo vuorrojagiin sámiid ruovttuguovllu gielddain ovttasbarggus báikkálaš skuvllaiguin ja báikkálaš sámeservviiguin .
Dán jagi ordnedallamiidda oassálastet sámedikki lassin Anára skuvla , Sámi oahpahusguovddáš ja báikkálaš sámesearvi , Anára Sámisearvi .
Gaskavahku nuorat gilvvohallet njoarosteamis ja njoarostansáttačuoigamis golmma sierraahkásaččaide dárkkuhuvvon gilvoluohkás .
Njoarostan- ja njoarostansáttagilvvu lágidit ovttasbarggus Sámi oahpahusguovddáža luondo- ja meahcceoahpisteaddji oahppit sihke Inarin Yritys ja Anára Sámisearvvi aktiivvat .
Gilvvu jođiheaddjin doaibmá Áslak Paltto .
Dáhpáhusa váldobeaivi lea duorastat , goas ođđa sámekulturguovddáš Sajosa teknihka ja stuorra auditorio leat vuosttas háve dievas anus .
Sále dievvá Njuorggámis , Ohcejogas , Norgga beale Sirpmás , Gáregasnjárggas , Čeavetjávrris , Heahtás , Gárasavvonis , Roavvenjárggas , Soađegilis , Vuohčus , Avvilis , Dearpmážis ja Anáris dáhpáhussii oassálasti nuorain fuolaheddjiiguin ja oahpaheddjiiguin .
Dáhpáhusa várás lea ráhkkanuvvon mánotbajiid skuvllain ja buđaldusjoavkkuin .
Dáhpáhusa válljugas oassálastin duođašta , ahte sámegielat musihkka geasuha sakka nuoraid .
Duorastaga prográmmai gullevaš musihkkageahčalmassii leat almmuhan oktiibuot 20 bändi ja loaiddasteaddjijoavkku sámeguovllu buot guovlluin ja Roavvenjárgga gávpogis .
Duopmárat válljejit oassálastiid gaskavuođas sámenuoraid ovddasteddjiid riikkadási Nuorra Kultuvra Sounds – dáhpáhussii , mii lágiduvvo Turkus miessemánus .
Gilvoluohkáid golbma buoremusa bálkkašuvvojit stipeanddain .
Duopmáriin nuortalašgiela ja rock-musihka ovddasta Tiina Sanila-Aikio , anárašgiela ja máŋggaid musihkkašlájaid Heikki Nikula , davvisámegiela ovddastit rap-musihkar Áilu Valle ja árbevirolaš juoigama meašttir Inga-Máret Gaup-Juuso .
Dáhpáhusa teknihkas vástidit sámedikki bálvalanovttadaga teknihkarat Joonas Saari ja Janne Lappalainen , sámi oahpahusguovddáža Erkki Feodoroff ja Tuupa Records Heikki Isokoski .
Dáhpáhusteknihka lágideapmái oassálastá maiddái Yle Sámi radio .
Sajosa Dolla-auditorio addá dáhpáhussii fiinna birrasa , go anus leat teáhter- ja konseartadálu jietna- ja čuovgateknihkka buot lasiiguin .
Sámediggi lea lágidan linnjabiilasáhtuid , borademiid ja idjademiid buot Avvila Dearpmáža guhkkelebbos boahtti oassálastiide .
Dáhpáhusa gráfalaš bajiloainnu ( plakáhta , oassálastinduođaštusat , logo ja dáhpáhusa poastakorte ) lea plánen Tanja Sanila .
Dáhpáhusa lágideapmái lea ožžojuvvon stáhtadoarjja oahpahus- ja kulturministeriijas .
Dáhpáhusa áigetávval gávdno dákko ja musihkkagilvvu loaiddastanortnet dákko .
Lassidieđut : -.
xxx.
xxx.
xxx.
xxx.
Hilbes Ohcejogas eret ja The Slap Anáris eret ovddastit sámenuoraid Turkus.
Hilbes-joavku Ohcejogas ja The Slap Anáris besset ovddastit sámenuoraid riikkaviidosaš Sounds – dáhpáhussii miessemánus .
Sámenuoraid ovddasteaddjit válljejuvvojedje Sajosis duorastaga 29.3. dollojuvvon sámenuoraid dáiddadáhpáhusas .
Sajosa badjel 400 olbmo auditoria lei bahkkadievva oppa duorastatbeaivvi ja dovddut dáhpáhusas badjánedje loahpa guvlui .
Maiddái dáhpáhusa vuosttas beaivi imaštahtii ordnejeddjiid bivnnutvuođain : njoarostan- ja njoarostansáttačuoigangilvvuide oassálaste sullii 100 máná ja nuora .
Hilbes – joavku ( govas ) loaiddastii dáhpáhusas bihtá , ” Bunceluohti ” man nuohtas ja bagadallamis vástidii Niilo Rasmus ja sániin Niilo Rasmus , Nilla-Ánte Länsman ja Hansa Korpi .
The Slap- joavkku lahtut ( govas ) leat Avvila logahaga , Anára badjeskuvlla ja sámi oahpahusguovddáža oahppit .
The Slap loaiddastii dáhpáhusas bihtás “ Čuovo mu ” ja “ Njoara mirkkuid eatnamii ! ”.
, maid sániid ja nuohta lei dahkan Elle Kokkonen .
Sámenuoraid dáiddadáhpáhusat leat lágiduvvon 1970-logu rájes .
Sajosis ordnejuvvon dáhpáhusas oaččuimet vuosttas geardde oaidnit , gullat ja vásihit loaiddastusaid teknihkalaččat alladását sáles , nu ahte dat besse albmaláhkai ja daid ánssášan vugiin ovdan .
Loaiddastusat ja govat olbmuin projiserejuvvojedje stuorra šearpmaide máŋgga govvenapparáhta teknihkain ja dáhpáhusa lei vejolaš čuovvut njuolggosáttan maid interneahta bokte .
Mánáid ja nuoraid illudahtte bottuid áigge maid dáiddadáhpáhusplakáhtas oahpes figuvrrat , mat dál ” rokkajedje ” ja loaiddastedje animašuvdnan .
Duopmárin doaibman Inga-Máret Gaup-Juuso , Tiina Sanila-Aikio , Heikki Nikula ja Ailu Valle ( govas ) ledje váttis barggu ovddas go galge válljet sámenuoraid ovddasteddjiid Turku dáhpáhussii .
Duopmárat atne dáhpáhusa musihka dási buorrin ja giitaledje erenomážit árbevirolaš luođi ja leudd čehpiid ja nuoraid loaiddastusain ovdan boahtán ilu ja eakti musihkain buđaldeami .
Duopmárat čájehedje dilálašvuođas maid iežaset čehppodaga čuojahemiin , lávlumiin , juoigamiin ja ” ráppámiin ” .
Musihkkagilvvu bohtosat.
6-9-jahkásaččat :.
Giehtaruohtasa nieiddat ( govas ) Gárasavvonis eret , loaiddastusaidisguin ´Gea mu gávttis´ ja ´Ánddeluohti´ , bagadallin Anna-Reetta Niemelä ja Taina Syväjärvi .
2 .
VJN .
, Vuohču juoigalas nieiddat Vuohčus eret , loaiddastusaidisguin ´Lásse-áddjá´ ja ´Inker-áhkku´ , bagadallin Marja Magga ja Mathis Ole Vars .
Gaccepat Gáregasnjárggas eret , loaiddastusainis ´Guoktelogiovcci´ , bagadallin Magnus Vuolab .
10-15-jahkásaččat :.
Hilbes Ohcejogas eret , loaiddastusainis ´Buncceluohti´ , bagadallin Niilo Rasmus .
Spildi Avvilis eret , loaiddastusainis ´Mu iežan´ , bagadallin Katri Kittilä .
Ruodja Gáregasnjárggas eret , loaiddastusainis ´Facebook´ , bagadallin Magnus Vuolab .
16-20-jahkásaččat :.
The Slap Anáris eret , loaiddastusaidisguin ´Čuovo mu´ ja ´Njoara mirkkuid eatnamii´ , joavku ieš bagadallin .
Áđat Avvila logahagas eret , loaiddastusainis ´Liekkas´ , bagadallin Katri Kittilä .
Joavkkut main sierraahkásaččat :.
Stárat Gáregasnjárggas eret , loaiddastusainis ´Galggašiigo dain ballat´ , bagadallin Magnus Vuolab .
Bulljarággát Ohcejoga logahagas eret , loaiddastusainis ´Váimmu biegga´ , bagadallin Niilo Rasmus .
Lassin Lilja Ljetoff Čeavetjávrris eret oaččui sierramáinnašumi nuortalaš leudd-čehppodagas ja anárlaš Slap-joavkku solista Elle Kokkonen sierramáinnašumi musihkkii guoski barggustis .
Gaskavahko gilvvuid bálkkašumit juhkkojuvvojedje dáiddadáhpáhusa rahpandilálašvuođas eahkedis .
Bálkkašumiid ledje juohkimin ( govas ) dáhpáhusa jođiheaddji Heli Huovinen , valáštallanoasi hoavda Aslak Paltto ja Anára skuvlla 3-6 lk luohká vuoitijoavku .
Njoarostansáttačuoigangilvvu bohtosat.
Báikegoddi Joavku Áigi.
Roavvenjárga : Sarelle Porsanger , Fanny Seppänen ja Reija Tapiola , 22.19.
Báikegoddi Joavku Áigi.
Anár : Ante-Johan Magga , Ole-Juhan Kemi ja Jon-Erik Näkkäläjärvi , 11.46.
Gárasavvon-Heahttá : Britt-Inger Ruotsala , Susan Löf ja Maren ElleMäkitalo , 16.22.
7 lk – logahat.
Báikegoddi Joavku Áigi.
Heahttá : Heaika Näkkäläjärvi , Juhan-Tuomma Mäkitalo ja Jouna Näkkälä , 11.24.
Heahttá : Ellen-Maarit Juuso , Iina-Maria Juuso ja Marielle Labba , 13.48.
Njoarostangilvvu bohtosat.
Luohkká 0-2 lk.
Oassálasti Skuvla Áigi Deaivamat.
Akseli Pulkkinen Soađegili skuvla 3.18 2.
Maren Elle Mäkitalo Gárasavvona skuvla 2.37 1.
Pauliina Kumpula Vuohču skuvla 3.01 1.
Luohkká 3-6 lk.
Oassálasti Skuvla Áigi Deaivamat.
Anette Kosonen Vuohču skuvla 1.28 5.
Makreta Pyhäjärvi Soađegili skuvla 1.31 5.
Jon-Erik Näkkäläjärvi Anára skuvla 2.12 5.
Luohkká 7 lk – logahat.
Oassálasti Skuvla Áigi Deaivamat.
Heaika Näkkäläjärvi 1 .
Heahtá skuvla 1.35 5.
Iina-Marja Juuso 2. vsk .
Heahtá skuvla 1.20 4.
Marielle Labba 9 lk . .
Heahtá skuvla 1.35 4.
Muhtun govat dáhpáhusas.
Govain 1 ) Ailu Valle ” ráppii ” movttegis guldaleddjiide dáhpáhusa loahpageahčen , go dovddut ledje alimus muttus , ovdalaš bohtosiid almmustahttima , 2 ) Hilbes-joavkku Erke-Ovllá Eriksen elii nannosit mielde go čuojahii gitárra ,.
3 ) Eanodaga logahatoahppiid ja badjeskuvlalaččaid joavku Iđitroađđi gesii olbmuid fárrui vilda doaškumiidda bihtáinis ” Bisan ” .
Loaiddastusa lei bagadallan Berit-Ellen Juuso .
4 ) Dáhpáhusa jođiheaddjit musihkar-neavttár Niillas Holmberg ja Heli Huovinen , guhte stuđere lávdedáidaga , jođiheigga dáhpáhusa davvisámegillii ja anárašgillii .
5 ) Čeavetjávrri skuvlla joavku lávllui ja ” leuddii ” nuortalašgillii .
Loaiddastusa lei bagadallan Seija Sivertsen .
Presideanta Sauli Niinistö rahpá sámedikki válgabaji 2012-2015.
Presideanta Sauli Niinistö rahpá sámedikki válgabaji 2012-2015 ja oassálastá maiddái Sámekulturguovddáš Sajosa vihahandoaluide disdaga 3.4 .
Anáris .
Ávvudeamit álget sámedikki ekumenalaš rahpanipmilbálvalusain dmu 15 Anára sámekirkus , gos sárdnida bispa Samuel Salmi .
Ávvudeamit joatkašuvvet dmu 17 Sajosis álgi dilálašvuođain , mii lea dárkkuhuvvon bovdejuvvon gussiide , ja dmu 20 álgi sámekultureahkediin .
Presideanta Niinistö doallá sámedikki válgabaji rahpansága dmu 17 álgi rahpan- ja vihahandilálašvuođas .
Dilálašvuođas hállá maiddái sámedikki ságajođiheaddji Klemetti Näkkäläjärvi .
Dearvvahusa ávvudeapmái buktet Norgga sámedikki ságajođiheaddji Egil Olli ja Ruoŧa sámedikki stivrra ságajođiheaddji Per Mikael Utsi .
Riikkaarkiivva váldohoavda , stáhtaaktiivadikšu Jussi Nuorteva luohpada dilálašvuođas Sajosis doaibmi sámearkiivai Suo nn ´jela nuortalaččaid dološ arkiivva .
Dearvvahusa ávvudeapmái buktet maiddái Eurohpá komissio hoavda Charlina Vitcheva , Svenska kulturfonden hoavda Leif Jakobsson , Guovdageainnu gielda , Senaatti-giddodagaid beaivválaš jođiheaddji Aulis Kohvakka ja maiddái Sajosa huksenfidnu jođiheaddjin doaibman hálddahushoavda Juha Guttorm .
Sámedikki ja Sajosa ávvudemiid lea vejolaš čuovvut interneahtas , gos njuolggo sáttá álgá dmu 16.45 .
Sámedikki ekumenalaš rahpanipmilbálvalus sáddejuvvo interneahtas maŋálgihtii dmu 18.30 rájes .
Vuolggahus interneahtas joatkašuvvá njuolggosáddagin dmu 20 , goas sámekultureahket álgá .
Vuolggahusaid sáhttá čuovvut čujuhusas : http://yle.fi/livestream/saamevideo.asx.
Dilálašvuođain dollon ságat leat oažžumis dmu 18.30 maŋŋá sámedikki ruoktosiidduin čujuhusas www.sámediggi.fi&amp;amp;gt;dokumenttipankki &amp;amp;gt ; Avajaiset ja vihkiäiset .
Njuolggo liŋka dás .
Dilálašvuođaid prográmmat leat oažžumis :.
- Sámedikki ekumenalaš rahpanipmilbálvalus dás - Sámekultureahket dás.
Dásseválddi presideantta kansliija preassadieđáhus 30.03.2012 dás .
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Marja Helandera ja Outi Pieski Sajosii dahkan dáiddabarggut almmustahttojit kultureahkedis 3.4 .
Sámedáiddáriid Marja Helandera ja Outi Pieski Sajosii dahkan dáiddabarggut almmustahttojit maŋŋebáreahket 3.4. dmu 20 álgi sámi kultuvrra eahkedis .
Dáiddabargguid birra muitala stáhta dáiddabargodoaibmagotti várreságadoalli Veli Granö .
Outi Pieski ja Marja Helander leaba mielde dilálašvuođas .
Pieski duojit leat ásahuvvon Sajosa parlameantasále Soljui ja Helandera duojit fas Sajosa sámegirjerádjui ja váldouvssa bajábeallái .
Outi Pieski seaidnerelief lea ásahuvvon parlameantasále Soljui .
Dát duodji sisttisdoallá máŋggaid gollejuvvon ja vilgesgollejuvvon stálletallearkkaid , mat ovttas hábmejit máŋggadását šealgu rávnnji sále seaidnái ja sárdnestullui .
Oktan duoji visuálalaš vuođđun lea nissona sámegávttis geavahuvvon solju .
Duoji oasit leat hámiset dáfus dego tallearkkat , goaikkanasat fas mat dain heaŋgájit leat dego basttet .
Keramihkalaš basttiid hápmegiella boahtá árbevirolaš sámi čoarvebasttes . ”.
Duddjodettiinan dán lean guorahallan sohkabuolvvaid rávnnji áiggis sihke oktiigullevašvuođa , mas rávdnji biepmada juohkeovtta mis ” , muitala duojár .
Marja Helandera guovtteoasat duodji lea ásahuvvon Sajosa sámegirjerádjui .
Duoji vuosttas oassi čohkiida 30 čuovgagovas , mat govvidit otnábeaivvi sápmelaččaid ja mat leat váldon iešguđet guovlluin Suoma .
Olbmot leat juogaduvvon duojis ássanbáikki , ahkejoavkku ja eatnigiela mielde .
Duoji nubbi oassi lea stuorra čuovgagovva , mas duottareatnamiid ala leat govviduvvon šaddočoakkáldaga šattut . ”.
Dat ráhkadit ornamentalaš olggoža dan láhkai ahte faŋuhit almmi guvlui , luomusmuvvamiin meroštallama ja luohkáide juohkima ráddjehusain ” , nugo dáiddár ieš muitala duojis birra .
Helandera goalmmát duodji ´Duoddaris´ lea ásahuvvon Sajosa váldouvssa bajábeallái lása ovdii ja dat govvida biekka spihččen ovttaskas lagežiid .
Dáiddár Marja Helandera dáiddabargguid gieđahalli preassadieđáhus dás .
Dáiddár Outi Pieski dáiddabargguid gieđahalli preassadieđáhus dás .
Sajosa rahpan 2012.
Sajosa dáidagat.
Hárjjiceggenávvudeapmi.
Vuođu muvrendilálašvuohta.
Sajosa rahpan 2012.
Govat Sajosa vihaheamis ja Sámedikki rahpamis ja kultureahkedis 3.4.2012 .
Lassin dáppe gávdnojit govat Sajosa rahpamii guoskevaš Álbmotfeasttas / Rabas uvssaid beaivvis , mii dollojuvvui 4.4.2012 .
Dásseválddi Presideantta sáhka Sajosa vihaheamis ja Sámedikki rahpamis 3.4.2012 .
Dásseválddi Presideanta ja roavvá Jenni Haukio boahtiba Sajosa sálii .
Hálddahushoavda Juha Guttorm doalai rahpansáhkavuoru .
Dásseválddi Presideanta Niinistö ja Sámedikki ságajođiheaddji Näkkäläjärvi buorástahttaleaba .
Čeavetjávrri vuolledási oahppit loaiddastedje rahpamis .
Sajosa kultureahkeda jođiheaddji Anne-Kirste Aikio .
xxx.
Kultureahkeda musihkas vástidii ee. Ánnamaret Ensemble .
Kultureahkedis lei maid sápmelaš teáhter .
Govas Irene Länsman ja Anna Näkkäläjärvi-Länsman .
Bargojoavkoovddastus.
Guovddášdoaimmahat.
Guovddášdoaimmahaga bargun lea dikšut sámedikki ekonomiijii , bargiide ja eará oktasaš hálddahussii guoskevaš áššiid , ja eará áššiid , mat eai leat mearriduvvon eará doaimmahagaid bargun .
Guovddášdoaimmahagas leat čuovvovaš virggit : hálddahushoavda , kulturčálli , láhkačálli , sosiála- ja dearvvasvuođačálli , birasčálli , nuoraidčálli , ekonomiijačálli , hálddahusčálli ja doaimmahatčálli sihke sámeovttadaga plánejeaddji virgi .
Virggiid doaibmagovat leat mearriduvvon Sámedikki bargoortnegis .
Sámedikki čoahkkin sáhttá ásahit dárbbu mielde earáge virggiid .
Guovddášdoaimmahaga oktavuođas lea maid Davvi-Suoma sosiálasuorggi máhttoguovddáža sámeovttadat .
Guovddášdoaimmahagas sáhttet leat maid eará bargit .
Hálddahushoavda doaibmá guovddášdoaimmahaga hoavdan .
xxx.
xxx.
B argit :.
Hálddahushoavda.
Láhkačálli.
Sosiála- ja dearvvasvuohtačálli.
Birasčálli.
Nuoraidčálli.
Davvi-Suoma sosiálasuorggi máhttinguovddáš , plánejeaddji.
Doaimmajođiheaddji , Sámi mánáidkulturguovddaš.
Petra Biret Magga-Vars.
Márkanastinhoavda , Sámekulturguovddáš.
Prošeaktahoavda , Álgoálbmogiid filbmaguovddáš Skábma.
Plánejeaddji , Sámi musihkkaguovddáš.
Anu Magga.
Hálddahusčálli.
Doaimmahatčálli.
Vuogádatáššedovdi.
Doaibmalatnjafuolaheaddji.
Lágádusfuolaheaddji.
xxx.
Njeallje ođđa matematihka oahppogirjji davvisámegillii almmuhuvvon.
Vuođđooahpahusa ođđa matematihka ráiddus lea almmuhuvvon njeallje ođđa davvisámegielat oahppogirjji .
Ođđa oahppogirjjit leat giđđabaji oahppigirjjit luohkáide 1-4 .
nammasaš girjjit leat jorgaluvvon WSOY Matikka - nammasaš ráiddus .
Davvisámegielat čakčabaji oahppogirjjit 1-4 ja anárašgielat čakčabaji oahppogirji Lohosierâ 1 leat almmuhuvvon jagis 2011 .
Olles ráidu šaddá almmuhuvvot anáraš- ja davvisámegielain .
Oahppogirjjiid sáhttá diŋgot sámedikki skuvlen- ja oahppamateriáladoaimmahagas : anni .
nakkalajarvi ( at ) sámediggi .
Lassedieđut dás .
Sajosa rahpan 2012.
Vuođu muvrendilálašvuohta.
Sajosa dáidagat.
xxx.
xxx.
Sámekulturguovddáš Sajosa váldogeavaheaddji sámediggi ohcá Sajosii.
Áššehašrávvejeaddji.
mearreáigásaš ja ollesbeaivásaš virgegaskavuhtii 4.6. – 31.8.2012 gaskasaš áigái .
Áššehasrávvejeaddji bargun lea dikšut Sajosa infobáikki , fuolahit čoahkkinlatnjavárremiin , johtaleamigohcimis ja maiddái čoahkkin- ja dáhpáhusordnedallamiin ja lassin čájehit Sajosa vistti .
Sámedikki Sámemusihkkaguovddáš ohcá veahkkebargi.
mearreáigásaš ja ollesbeaivásaš virgegaskavuhtii 4.6. – 31.8.2012 gaskasaš áigái sámekulturguovddáš Sajosii Anárii .
Veahkkebargi.
bargun lea veahkehit Sámemusihkkaguovddáža doaimmas iešguđetlágan kulturbuvttadeami bargguin .
Seađáhusvuđđosaš gelbbolašvuohtagáibádussan lea barggu eaktudan skuvlejupmi ja lassin gáibiduvvo sámegiela dáidu .
Barggu ceavzilis dikšuma veahkehit musihkka- ja eará kultursuorggi dovdan ja skuvlen , buorit gulahallandáiddut , máŋggabealat giellamáhttu , buorit adg-dáiddut ja maiddái nákca bargat ráđálaččat , iehčanasat ja njuovžilit ( maiddái eahket- ja vahkuloahppabarggut ) .
Bálká mearrašuvvá sámedikki bálkávuogádaga gáibádusdási VII / I mielde , vuođđobálká 1 639,98 euro / mb .
Vuođđobálkká lassin mákso 24 % sámeguovllu lassi ja bargohárjánumi mielde mearrašuvvet vásáhuslasit .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 23.5.2012 dmu 16.00 rádjai čujuhusain Sajos , 99870 Anár.
Lassidieđuid barggus addá musihkkaguovddáža plánejeaddji Anna Näkkäläläjärvi-Länsman , tel. 010 839 3148 .
Sámediggái ja Sámemusihkkaguovddážii sáhttá oahpásmuvvat neahttačujuhusas www.sámediggi.fi.
Anáris 9.5.2012.
Sámediggi.
Sámi boarrásiidbarggu ovddidanbeaivvit anáris 23.5. – 24.5.2012.
Sámedikki hálddašan SaKaste – Sámiid sosiála- ja dearvvasvuođabálvalusaid ovddidanráhkadus – fidnu ulbmilin lea hukset ja ovddidit sámegielat bálvalusfálaldaga , govvidit málle vehkiin kultursensitiivvalaš doaibmavugiid ja nannet bargoveaga máhtolašvuođa .
Sámi boarrásiidbarggu ovddideapmi lea okta SaKaste deaddosurggiin .
Ovttas fidnui čatnasan gielddaiguin erenomážit sámiide oaivvilduvvon bálvalusmálle dárkkálmahtto ja ruohtasmahtto govvidemiin málle vehkiin ruovttudivššu ja sámegielat muitobuohcci dikšuma ollisvuođa bálvalusproseassaid , mat dahkkojuvvojit sámiid gaskavuođas .
SaKaste-fidnu lágida vuosttas geardde Sámi boarrásiidbarggu ovddidanbeivviid , maid ulbmilin lea : 1 ) kártet sámi boarrásiidbarggu álgodili ja 2 ) válljet ovddidanáššiid kultuvrra ja giela vuhtiiváldi bálvalusproseassaid bargometodaid govvideapmái málle vehkiin sámegielat muitobuohcciid dikšoproseassaid ollisvuođas .
Áigi 23.5. – 24.5.2012.
Báiki Sámekulturguovddáš Sajos , Anár.
Sámegielat.
Giellavuoigatvuođain.
Anáraččat.
Anárašgiella.
Nuortalaččat.
xxx.
Maŋimuš boddu.
xxx.
Sámi bustávat.
xxx.
SaKaste- Sámi sosiála- ja dearvvasvuođabálvalusaid ovddidanráhkadus-fidnu.
PaKaste 2 – Davvi guovllu Kaste-fidnu oassefidnu.
SaKaste- fidnu áigge buoriduvvui sámegielat ja kultuvrii vuođđuduvvi bálvalusaid kvalitehta , váikkuheaddjivuohta ja oažžun sihke geahpeduvvojedje guovlluguovdasaš earut láhčimiin sámegielat ja – kultuvrii vuođđuduvvi buriid bargometodaid ja doaibmamálliid .
Ovddidanbargoproseassa áigge sápmelaš bargiid iežaset ámmátidentitehta nanosmuvai ja sin gaskasaš áššedovdifierpmádat viiddui .
Ovddidanbargu dahkkojuvvui proseassalundosaččat ja dan vuođđun lei sámekultuvra .
Sámi árra-bajásgeassima ja boarrásiidbarggu sámegielat bargoveahka doaimmai bargojoavkobargama áigge ovddidanáššedovdin .
Sin ovddit čehppodat sihke kultuvrralaš sámi árbediehtu lei mearkkašahtti oasis ođđa doaibmamálliid ovddideamis .
Áššehasaid vuhtiiváldin oidnui dan láhkai ahte bargit dov-de áššehasaid dárbbuid ja bargiid rávvejedje ovddidanbarggu áigge leat diđolaččat áššehasa sáme-gillii ja – kultuvrii vuođđuduvvi bálvalusaid dárbbuin .
Sámedikki lassin ovddidanbarggus ledje mielde sámiid ruovttuguovllu gielddat , SámiSoster ro , Davvi-Suoma sosiálasuorggi máhttinguovddáža sámeovttadat ja Sámi oahpahusguovddáš .
Sámi boarrásiidbargu.
Ovddidanráhkadusa vehkiin ohccojuvvojedje sámi boarrásiidbargui dakkár bargomállet , mat ovddidit sápmelaš ahkeolbmo gielalaš ja kultuvrralaš vuoigatvuođaid ollašuvvama .
Sámi boarrásiidbarggu bargoneavvolođá.
Sámi árrabajásgeassin.
Árrabajásgeassinbargui sámiid ruovttuguovllus ja dan olggobealde ohccojuvvojedje ovddidanbarggu vehkiin sámi árrabajásgeassinbargiide dakkár bargomállet , mat veahkehit ja dorjot bargiid máhtolaš-vuođa bajásgeassinbarggus nu , ahte sámemánáid gielalaš ja kultuvrralaš vuoigatvuođat ollašuvašedje .
xxx.
SaKaste – fidnu áigge nannejuvvui sámiid ruovttuguovllu sosiála- ja dearvvasvuođasuorggi bargo-veaga sámegiela ja – kultuvrra máhtolašvuohta sihke lasihuvvui mearrideddjiid sámegiela ja – kultuvrra vuhtiiváldi doaimma diđolašvuođa mearkkaš-upmi .
Loga lasi.
SaKaste- fidnu dáhpáhusat.
Raporttat.
Nuortalašgiela ja kultuvrra konferánsa Sajosis.
Nuortalašgiela ja kultuvrra konferánsa čohkke nuortalaččaid , mearrideddjiid ja áššedovdiid golmma riikkas Sámekulturguovddáš Sajosii geassemánu 14.-15. beivviin .
Konferánssa temán lea giela ja kultuvrra ealáskahttin golmma riikkas , Suomas , Norggas ja Ruoššas ja ulbmilin nannet nuortasápmelaš servoša .
Konferánssa vuosttaš ulbmiljoavkun leat nuortalaččat Suomas , Norggas ja Ruoššas , muhto maiddái buohkat geat lea beroštuvvan sámi kultuvrras dahje barget sámekultuvrrain leat bures boahtán konferánsii .
Prográmmas leat logaldallamat , main áššedovdit gieđahallet iešguđet perspektiivvain nuortalašgiela ja kultuvrra ealáskahttima .
Konferánssa giellan leat nuortalašgiella , suomagiella , dárogiella ja ruoššagiella .
Loga olles dieđáhusa ja prográmma dás : Koltansaamen kielen ja kulttuurin konferenssi Sajoksessa 14.-15.06.2012 .
Sámediggi attii stipeanddaid sámegiela oahppiide.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot 13 stuđentii , geat leat čađahan sámegiela iskosa stuđeantadutkosis ja 18 vuođđooahpahusa čađahan oahppái .
Sámedikki stipeandda ožžo čuovvovaš nuorat :.
Stuđeanttat :.
Soađegili logahat : Riinamari Mustonen ( davvisámegiella ) ja Anni-Saara Aikio ( davvisámegiella ).
Eanodaga logahat : Emma Eira ( davvisámegiella ) , Mira Kärki ( davvisámegiella ) , ja Lars-Aslak Tornensis ( davvisámegiella ).
Avvila logahat : Ville-Riiko Fofonoff ( nuortalašgiella ) , Mari Guttorm ( davvisámegiella ) ja Sunna Nousuniemi ( davvisámegiella ).
Ohcejoga logahat : Oula Järvensivu ( davvisámegiella ) ja Hilda Länsman ( davvisámegiella ).
Ounasvaara logahat , Roavvenjárga : Martta Alajärvi ( davvisámegiella ).
Haukipudas logahat : Olá-Mihkku Länsman ( davvisámegiella ).
xxx.
Vuođđooahpahusa čađahan oahppit :.
Vuohču skuvla : Salla Rouvinen ( davvisámegiella ).
Heahtá badjeskuvla : Paulus Näkkäläjärvi ( davvisámegiella ) ja Marielle Labba ( davvisámegiella ) , Jouna Näkkälä ( davvisámegiella ) ja Saija Alamattila ( davvisámegiella ).
xxx.
Gáregasnjárgga skuvla : Laura Pieski ( davvisámegiella ).
Ohcejotnjálmmi skuvla : Piret Järvensivu ( davvisámegiella ).
Aleksanteri Kena skuvla , Soađegilli : Riikka Yliriesto ( davvisámegiella ).
Avvila badjeskuvla : Leevi Olli ( davvisámegiella ).
Oulunsalo badjeskuvla : Natalia Länsman ( davvisámegiella ).
Haukipudas badjeskuvla : Máren-Elle Länsman ( davvisámegiella ).
Myllytulli skuvla , Oulu : Linda Akujärvi ( davvisámegiella ) ja Anton Valle ( davvisámegiella ).
Sámediggi sávvá lihku ja buorre geasseluomu buohkaide !.
Sámenuoraid rock-joavkkut menestuvve Turku dáhpáhusas.
Loga Sounds 2012-dáhpáhusdoaimmahusa čállosa Hilbes-joavkkus dás .
Loga ođđasa Anáris dollojuvvon Sámenuoraid dáiddadáhpáhusas dás .
xxx.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sámegielat kultuvrra ja sámeservviid doaimma doarjuma.
Gollegiella - Davviriikkalaš sámi giellabálkkašupmi geigejuvvo čakčat 2012.
Davviriikkalaš sámi giellabálkkašupmi geigejuvvo viđát geardde čakčat 2012 sámeministariid ja sámediggepresideanttaid čoahkkimis Oslos .
Giellabálkkašupmi addojuvvo ovttaskas olbmui dahje organisašuvdnii Norggas , Ruoŧas , Suomas dahje Ruoššas sámegiela ovddideamis .
Giellabálkkašumi leat ásahan sámeáššiin vástideaddji ministarat Norggas , Ruoŧas ja Suomas ovttas dáid riikkaid sámediggepresideanttaiguin .
Bálkkašupmi geigejuvvo juohke nuppi jagi ja dat juhkkojuvvui vuosttaš geardde jagi 2004 .
Bálkkašumi sturrodat lea 15 000 euro .
Giellabálkkašumi ulbmil.
Giellabálkkašumi ulbmilin lea váikkuhit sámegiela ovddideapmái , gárggiidahttimii ja seailluheapmái Norggas , Ruoŧas , Suomas ja Ruoššas .
Gii sáhttá oažžut bálkkašumi ?.
Bálkkašumi sáhttá juhkkojuvvot eanet go ovtta vuoitái .
Evttot kandidáhtat !.
Ovttaskas olbmoš , joavkkut , searvvit , ásáhusat ja eiseválddit Norggas , Ruoŧas , Suomas ja Ruoššas sáhttet evttohit kandidáhtaid jagi 2012 giellabálkkašupmái .
Gollegiella - Árvvoštallanlávdegoddi.
SAMI , Ođasmahttin- ja hálddahusdep .
Njuolggadusat.
xxx.
Doaibma.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sámegielat bálvalusat interneahtas.
Sámeguovllu gielddat :.
Eanodaga gielda ( davvisámegillii ).
Anára gielda ( davvisáme- , anáraš- ja nuortalašgillii ).
Soađegili gielda ( davvisámegillii ).
Ohcejoga gielda ( davvisámegillii ).
KELA / ÁEL .
KELA / ÁEL ( davvisáme- , anáraš- , ja nuortalašgillii ).
MELA / ( davvisámegillii ).
Magistráhtat sámegielat skovit magistráhtaid doaibmasuorgái guoski áššiide ( davvisámegillii ).
Vearrohálddahus sámegielat skovit vearuhussii guoski áššiide ( davvisáme- , anáraš- , ja nuortalašgillii ).
Bargo- ja ealáhusdoaimmahat.
Earániid dikšun Lappi BE-doaimmahagas.
Sámegielat skovit :.
Ohcamuš álggahanruđas ( davvisámegillii ).
Álggahanruđa joatkkaohcamuš ( davvisámegillii ).
Vuoigatvuođaolmmoš ( davvisámegillii ).
Vuoigatvuođakánslerdoaimmahat ( davvisámegillii ).
Vuoigatvuođaministerija - dieđut vuoigatvuođaveahkis ( davvisámegillii ).
Lappi gearretrievtti ( davvisámegillii ).
Alimus hálddahusriekti ( davvisámegillii ).
Alimus rievtti ( davvisámegillii ).
Vehádatáittardeaddji ( davvisáme- , anáraš-ja nuortalašgillii ).
Dásseárvoáittardeaddji ( davvisámegillii ).
Mánáidáittardeaddji ( davvisámegillii ).
Buohci vuoigatvuođat ( davvisámegillii ).
Sosiála-ja dearvvašvuođaministeriija.
Geavat iezat áhččivuohtafriddja - dieđihančálus ( davvisáme , - anáraš- ja nuortalašgillii ).
Mánáidáittardeaddji ( davvisámegillii ).
xxx.
xxx.
xxx.
xxx.
Sámebargu ( davvisámegillii ).
xxx.
Ohcejoga searvegoddi ( davvisámegillii ).
Meahciráđđehus ( davvisámegillii ).
Lappi heahteguovddáš " Ná geavahat heahtenummára 112 Suomas " ( davvisámegillii ).
Lappi Lihttu ( davvisámegillii ).
Bálgosiid ovttastus ( davvisámegillii ).
Sámi musea Siida ( davvisámegillii ).
Sámedikki nuoraidráđđi.
Nuoraidčálli fástida.
– muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
City-sápmelaš Roavvenjárggas.
Lean riegádan 5.11.1990 Roavvenjárggas .
Lean riegádeami rájes ássán sámeguovllu olggobealde .
Min ruovttus leat goittotge álo hállán sámegiela ´ruoktogiellan´ , nu ahte lean máhttán giela nu guhká go fal muittán .
Dasa lassin lean ožžon sámegiela oahpahusa vuođđoskuvllas .
Muittán álo mo orui veahá ártet go iežan eadni oahpahii ja attii ruoktoleavssuid .
Sápmelašvuohta mearkkaša munnje ollu .
Geavahan gávtti milloseappot go čáhppes biktasa daningo gákti lea vuohkkasut , čáppasut ja mii lea dehálaš , dat muitala gos mu sohka boahtá ja mii mun lean .
Lean maid atnán iežan eanet sápmelažžan go suopmelažžan .
Sápmelašvuohta leamaš álo hui nanus min bearraša árgabeaivvis vaiko sámásteapmi leamašge vejolaš dušše ruovttus , vilbeliiguin , oambeliiguin ja áhku luhtte .
Iskkan beassat studeret Oului medisiinnalaš dieđagoddái daningo doaktára ámmát leamaš mu niehku badjedási rájes .
Sávan maid , ahte sáhtášin boahttevuođas ovttastit sámegiela maiddái iežan bargui .
Lean ilus , ahte máhtán sámegiela ja sáhtán geavahit dan friija álo go lea miella .
Dáhtošin sirdit dán seammá dovddu ja friijavuođa maiddái boahttevaš buolvvaide , beroškeahttá das ássetgo sii sámeguovllus dahje dan olggobealde .
xxx.
Sámedikki nuoraidráđđi.
Sámedikki doaibmabaji 2007–2011 okta ulbmil lei vuođđudit nuoraidráđi .
Ulbmila olaheami dihte vuođđuduvvui “ Nuoraidlávdegoddi-prošeakta ” ja bargojoavku válmmaštallat ášši .
Bargojoavkku rahčamušat ožžo bálkkašumi jagi 2011 sámedikki vuosttas dievasčoahkkimis , gos nammaduvvui vuosttamuš gaskabottasaš nuoraidráđđi .
Nuoraidráđđi čoahkkanii vuosttas geardde cuoŋománus 2011 .
Vuosttamus čoahkkima deháleamos ášši lei ulbmiliid , linnjáid ja bargguid plánen .
Gárvves doaibmanmálle ii lean , nu ahte hástalussan , muhto maiddái positiiva áššin lei dat , ahte nuoraidráđđi oaččui ieš meroštallat doaibmavugiidis , ulbmiliiddis , bargguidis ja linnjáidis .
Málle váldojuvvui Suoma gielddaid nuoraidlávdegottiin ja maiddái Norgga ja Ruoŧa sámedikkiid nuoraidorgánain , goittotge Suoma sámedikki nuoraidráđđi lea áibbas earálágan go ovdalis namuhuvvon nuoraidorgánat .
Dat spiehkkasa gielddaid nuoraidlávdegottiin dan láhkai , ahte dan doaibmaguovlun lea olles Suopma eaige dan ráddje gieldda ráját .
Norgga ja Ruoŧa nuoraidorgánain dat spiehkkasa dan láhkai , ahte nuoraidráđis lea iežas sierra ruhtadeapmi ja ollesáigásaš nuoraidčálli .
Go veardida ránnjáriikkaid nuoraidorgánaide , Suoma sámedikki nuoraidráđis leat maiddái buoret váikkuhanvejolašvuođat , dasgo das lea hállan- ja mieldeorrunriekti sámedikki dievasčoahkkimis .
xxx.
xxx.
xxx.
Nuoraidráđđi válmmaštallá sámedikki cealkámušaid , álgagiid ja eará bealiváldimiid mat gusket sámenuoraide ja sin eallindillái .
Eará váldoulbmilat leat ovddidit sámenuoraid gielalaš ja kultuvrralaš rivttiid miehtá Suoma sihke nannet sámenuoraid gullevašvuođa sámi kultuvrii .
Nuoraidráđđi čoahkkana ságadoallis , várreságadoallis ja golmma eará lahttus ja sin várrelahtuin ja viđa bissovaš áššedovdilahtus .
Lahtut ja várrelahtut galget leat 18–25-jahkásaš sámenuorat dallego sii válljejuvvojit lahttun , spiehkastahkan sámedikki eará lávdegottiin , nuoraidráđi ságádoalli ja várreságádoalli eaba dárbbaš leat sámedikki lahtut .
Bissovaš áššedovdilahtut leat 15–17-jahkásaš sámenuorat dalle go sii válljejuvvojit lahttun .
Nuoraidráđi nammadettiin galgá váldot vuhtii guovlluguovdasaš ja gielalaš dásseárvu , nappo galget leat lahttut guđege sámiid ruovttuguovllu gielddas ( Ohcejohka , Anár , Vuohču ja Eanodat ) , ja dan lassin maiddái guđege giellajoavkku ovddasteaddjit ( davvi- , anáraš- ja nuortalašsámegiella ) , sihke nissonolbmuid ja almmáiolbmuid gaskasaš dásseárvu .
Dan lassin nuoraidráđis galget leat ovddastuvvon gávpotsápmelašnuorat ja boazosápmelašnuorat .
xxx.
xxx.
xxx.
Oanehis áiggi siste lea geargan dáhpáhuvvat iešguđetlágan áššit.
Nuoraidráđđi vuosttamuš stuorát dáhpáhus lei ordnet Sámi parlamentáralaš ráđi ( SPR ) davviriikkalaš oktasaš nuoraid konfereanssa Suoločielggis 13.–15.10.2011 .
Konfereansa ordnejuvvo juohke nuppi jagi , vurrolagaid Norggas , Ruoŧas ja Suomas .
Konferensii oassálaste sámenuorat Suomas , Ruoŧas ja Norggas , buohkanassii sullii 70 .
Konfereanssa váldotemá oaččui jurdaga SPR:a boahttevaš konfereanssas , “ Árbevirolaš diehtu ” , eará temát golmmabeaivásaš konfereanssas ledje “ Sámevuođain ávkkástallan turismas ” , Gákti- ja dan ođadeapmi ” ja “ Mo seailluhit ja doalahit sámevuođa go orru sámeguovllu olggobealde ” .
Konfereanssas ledje logaldallit , iešguđege temá áššedovdit ja maiddái bargobájit ja panelaságastallan .
Eahketprográmmas lei ovddimussan “ Gákti fashion-show ” , gos čájehuvvui guđege guovllu gávttit ja nuppi eahkeda rock-joavku Somby lei čuojaheamen .
Konfereanssa maŋimuš beaivvi dollojuvvui historjjálaš Suoma , Ruoŧa ja Norgga sámedikkiid nuoraidorgánaid vuosttamuš oktasaš čoahkkin .
Čoahkkimis čállojuvvui konfereanssa loahppaárvalus , plánejuvvui ovttasbargu ja válmmaštallojuvvui álgga SPR:i davviriikkalaš nuoraid lávdegottis .
xxx.
Skábmamánus 2011 ordnejuvvon Sámi parlamentáralaš ráđi konfereanssa oktavuođas lei nuoraid mini-seminára .
Seminára ordnejuvvui ovttasbarggus Norgga ja Ruoŧa sámedikkiid nuoraidorgánaiguin .
Seminára oaiveviggamuš lei muitalit sámenuoraid dili birra ja buktit ovdan doaivaga davviriikkalaš nuoraid lávdegottis .
Konfereanssa oktavuođas dollojuvvon SPR:a čoahkkimis mearriduvvui vuođđudit dakkár lávdegoddi .
Sámi parlamentáralaš ráđi vuollásaš nuoraidlávdegoddi boahtá čoahkkanit Suoma , Norgga ja Ruoŧa sámedikkiid nuoraidorgánaid nammadan lahtuin , muhto maiddái Ruošša sámenuoraid searvvi áigot bivdit nammadit lahtuid lávdegoddái .
Govva Suoločielggis konfereanssas 13.-15.2011 Govva Áile Aikio.
Nuoraidráđđi lea maiddái oassálastán ja áigu oassálastit jahkásaččat Ijahis Idja-eamiálbmogiid musihkkafestiválii , Skábmagovat-eamiálbmogiid filbmafestiválaide ja iešguđetlágan semináraide konfereanssaide ja forumaide , ee. UNPFII 2012 ( United Nations Permanent Forum on Indigenous Issues ) .
Nuoraidráđđi lea fitnan oahpásmuvvamin Brysselis ja ON:i New Yorkas .
Nuoraidráđi lahtut leat máŋggain bargojoavkkuin ja stivrenjoavkkuin .
Giđđat 2012 válljejuvvui ođđa nuoraidráđđi .
Spiehkastahkan dušše ovtta jagi doaibman vuosttamuš nuoraidráđđi dagai evttohusa nuoraidráđis , mii galggai nammaduvvot .
Ođđasit nammadeami sivvan lei dat , ahte nuoraidráđi doaibmabajit johtet giehtalagaid sámedikki ja eará lávdegottiid doaibmabajiiguin .
Nuoraidráđđi oahpásmuvvame Eurohpa ráđđái .
Ulbmilat boahttevuođas.
Nuoraidráđis leat ollu ulbmilat boahttevaš jagiide main deháleamos ulbmilat lea fitnat sámeguovllu skuvllain muitaleamen sámedikki ja nuoraidráđi birra ja álggahit Ofelaš-doaimma .
Ofelaš-doaimmas sámenuorat johtet Suoma skuvllain muitaleamen sámiid , sin historjjá , kultuvrra ja gielaid birra .
Ofelaš-doaibma oidnojuvvo hui dehálažžan , vai botnjásan miellagovat ja stereotiippat jávkkaše váldoálbmoga mielas .
Nuoraidráđđi 2012-2013 .
Govas Nils-Heikki Paltto ,.
Elli-Marja Hetta .
Ovddas Mira Rauhala , Inka Nuorgam , Inga Helander ja.
Nuoraidráđi ulbmilin gullá maiddái ordnet jahkásaččat stuorát dáhpáhusa muhtin temáin sámenuoraide birra Suoma .
Lea dehálaš čohkket sámenuoraid oktii , aŋkke jahkásaččat .
Sámenuorain badjel 65 % orrot sámeguovllu olggobealde ja gávpogis eai leat lunddolaš vuogit seailluhit giela ja kultuvrra , nu ahte oktasaš deaivvademiiguin eará sámenuoraiguin geahččaluvvo nannet nuoraid identitehta ja oktiigullevašvuođa dovddu .
Eará boahttevuođa plánat leat earret eará ordnet nuortalašnuoraide deaivvademiid ja aktiveret sin ortniidit .
Nuortalašnuorain ii leat dál makkárge searvi iige ordnejuvvon doaibma , nuoraidráđđi oaidnáge dehálažžan ealáskahttit nuortalašgiela ja kultuvrra , buktimiin nuortalašnuoraid oktii .
Nuoraidráđđi ordne čakčat 2012 duodjeskuvlejumi , man temán lea luhka .
Ráđđi oaidná dehálažžan ordnet skuvlejumiid árbevirolaš giehtadujiide , danin go nuorra dahkkit leat unnán .
Máŋggain soaitá leat dakkár dilli , ahte ii leat šat vejolaš oahppat vánhemiin dahje ádjáin ja áhkuin dujiid , iige árbevirolaš diehtu sirdás buolvvas nubbái .
Nuoraidráđđái lea dehálaš álggahit ja joatkit ovttasbarggu Suomas , Norggas , Ruoššas ja Ruoŧas doaibmi sámeservviiguin .
xxx.
xxx.
xxx.
Liŋkkat :.
Nuoraidráđi blogga.
Nuoraidráđđi Facebookas.
Nuoraidráđđi.
Sámedikki čoahkkin dohkkehii doaibmaprográmma sámediggebadjái 2012-15.
Sámedikki čoahkkin dohkkehii 20.6.2012 doaibmaprográmma ja ekonomiijaplána sámediggebadjái 2012-15 .
Doaibmaprográmma sisdoallá sámedikki váldoulbmiliid sihke dárkilis oktasaš ja sektormieldásaš ulbmiliid sámediggebadjái 2012-15 .
” Lean duhtavaš sámedikki čoahkkima dohkkehan doaibmaprográmmai .
Oktasaččat dohkkehuvvon doaibmaprográmma vuodju sámiide deháleamos áššiid ovddideapmái ja buorideapmái , ja boahtá stivret sámedikki doaimma dán válgabaji áigge jagi 2015 rádjai ” , muitala sámedikki ságajođiheaddji Klemetti Näkkäläjärvi .
Sámedikki čoahkkima 20.6.2012 dohkkehan sámediggebaji doaibmaprográmma 2012-2015 váldoulbmilat leat :.
ILO 169-soahpamuša ratifieren.
Davviriikkalaš sámesoahpamuša ratifieren.
Sámediggelága ja - ásahusa ođasmahttin sihke sápmelašmeroštallama rievdadeapmi.
Sámiid iešmearridanvuoigatvuođa ollašuvvan dievasmearálaččat.
Katainen ráđđehusprográmma sámemerkejumiid ollašuvvan dievasmearálaččat.
Sámegielaid ealáskahttinprográmma ollašuhttima álggaheapmi.
Álbmotlaš artikla 8(j ) - bargojoavkku evttohusaid ollašuhttin.
Eamiálbmotjulggaštusa ollašuhttin Suomas.
Sámekultuvrra ja árbevirolaš ealáhusaid suoji ollašuvvan.
Sámekultuvrra hedjonahttima suoji viiddideapmi čáhcelága mieldásaččat sámiid guoski buot sierralágaide.
Sámiid ruovttuguovllu ja árbevirolaš ealáhusaid eallinfámu sihkkarastin.
Eretfárrema geahpedeapmi ja ruovttoluotta fárrema lasiheapmi sámiid ruovttuguvlui.
Gielalaš ja kultuvrralaš vuoigatvuođaid ollašuvvan olles riikkas.
Sámi parlamentáralaš ráđi beaktilis doaibman.
Sámegiela ja sámegielat oahpahusa sajádaga , fálaldaga ja sámesisdoalu ovddideapmi.
Sámiid buorredili ja oasálašvuođa ovddideapmi.
Sámedikki čoahkkin dohkkehii váldoulbmiliid ovttamielalaččat , earret čuoggá 3. , mii dohkkehuvvui jienain 11-3 .
Oktasaš dárkilis ulbmilat leat sámiid searválasvuođa ovddideapmi , sámi árbevirolaš dieđu sihkkarastin , sámi kulturbirrasa sihkkarastin , sámekultuvrra eallinfámu dorvvasteapmi olles riikkas , sámedikki válgavuogádaga ovddideapmi , sámedikki iežas doaimma ovddideapmi ja sámedikki ovddugohcima buorideapmi .
Sektormieldásaš dárkilis ulbmilat leat sámi ealáhuspolitihka , sámegiela eallinfámu dorvvasteapmi , sámemánáid ja - nuoraid sajádaga ovddideapmi , sámegielat sosiála- ja dearvvasvuohtabálvalusaid buorideapmi , sámiid kulturbálvalusaid ja dáiddaeallima ovddideapmi , sámeoahpahusa ja allaskuvlejumi ovddideapmi ja sámi parlamentáralaš ráđi doaimma ovddideapmi .
Sámedikki čoahkkima dohkkehan ekonomiijaplána jođiha sámedikki válgabaji ruhtadeami ohcama ja ruhtadeami geavaheami .
Válgabajis sámediggi geahččala fidnet ođđa virggiid sámediggái sámegielat bálvalusaide , sámiid ruovttuguovllu olggobealde ássi sámiid vuoigatvuođaid ovddideapmái , biras- ja ruvkeláhkaáššiid áššegieđahallamii sámedikkis sihke geahččala vuođđudit sámi ealáhusfoandda , mainna dorjojuvvošedje sámeealáhusaid ja árbevirolaš dieđu seailun árbevirolaš sámeealáhusain .
Sámedikki doaibmaprográmma ja ekonomiijaplána 2012 – 2015.
Olggosaddimat.
Oahppamateriálat.
Dieđihančállosat.
Raporttat.
Sámegielat oahppamateriálat.
Sámediggi buvttada ja ruhtada sámegielat oahppamateriálaid ovdaoahpahusa , vuođđooahpahusa , logahagaid , ámmát- ja rávesolbmuidskuvlema dárbbuide .
Sámediggi lea ráhkadan jahkásaččat dárkkistuvvon guhkitáigge plána , man mielde materiálat buvttaduvvojit .
Lassidieđuid addá Sámedikki skuvlen- ja oahppamateriáladoaimmahat Anáris . Doaimmahaga čujuhus Sajos , 99870 Anár.
Anárašgielat oahppamateriálat.
Nuortalašgielat oahppamateriálat.
Davvisámegielat oahppamateriálat.
Oahppamateriálat interneahtas.
Oahpaheaddji materiálat.
Sámegielat.
Giellavuoigatvuođain.
Anáraččat.
Anárašgiella.
Nuortalaččat.
xxx.
Maŋimuš boddu.
xxx.
Sámi bustávat.
xxx.
Zoja Nosova lea nuortalašgiela bálggesčuolli .
Son ássá Ruošša bealde Badje-Doalláma gilis , stuorra Murmánskka gávpoga ja Suoma nuortarájá nuortalaš ássanguovlluid gaskkas .
Zoja lea riegádan Guoládatnjárgga davvegáttis , Muotkevuona gilis , boazosápmelaš bearrašii .
Su mánnávuođa guovllus lei dábálaš hállat nuortalašgiela , mii lea maid Zoja eatnigiella .
Zoja mánnávuođa ruoktogilli lea dán áigge giddejuvvon guovlu , mii gullá Ruošša soahtevehkii .
Nuortalašgiela geavaheapmi lea máilmmisođiid ja nuortalaš servoša vásihan galgamušaid geažil geahppánan .
Nuortalaččat ellet dán áigge golmma stáhta riikkavuložin .
Nuortalašgiela sajádat ja geavaheapmi lea nannosamos Suoma bealde , gos nuortalašgiella oahpahuvvo skuvllas giela oahppoávnnasin ja geavahuvvo muhtun veardde maid skuvlla oahpahusgiellan .
Norgga bealde ássi nuortalaččat eai šat hála gielaset iige nuortalašgiella oahpahuvvo skuvllain .
Ruošša bealdege nuortalašgiella ii gula skuvlla oahpahan gielaide , muhto gávdnojit datte vel olbmot , geat hállet ja figget ovddidit giela .
Golmma riikkas ássi nuortalaččat čoahkkanedje geassemánus 2012 nuortalašgiela ja kultuvrra ealáskahttima sihke sajádaga gieđahallan konferensii Anára Sajosii , gos deaivvaimet nuortalašgiela čeahpi ja ovddideaddji Zoja Nosova .
Zoja álggahii nuortalašgiela oahpahusa ruoktogilistis Badje-Doallámis jagis 1999 .
Jagit 1999-2000 ja 2003-2004 ledje Zoja mielde nuortalašgiela oahpahusa álgojagit Guoládatnjárggas . – Oahpahus lágiduvvui priváhta sajiin oktii vahkus , muhtumin dávjjibutge .
Oahpahus addojuvvui golmma čoahkkebáikkis , Murmashis , Badje-Doallámis ja Doallámis ja geavaheimmet oahpahusas árgaeallima temáid , muitala Zoja .
Govva nuortalašgiela ja - kultuvrra konfereanssas Anáris geassit 2012 .
- Bargen oahpaheaddjin gurssain , muhto dat ii lean nu oktageardánis bargu , dasgo nuortalašgillii ii gávdnon Ruoššas girjegiella .
Prentejuvvon oahppamateriálat eai lean ollege .
Háhken oahppamateriálaid Suoma bealde , gos dat ledje muhtun veardde oažžumis , muitala Zoja .
- Čeavetjávrelaš Jouni Moshnikoff lei okta min oktasašbargoguimmiin Suoma bealde .
Son buvttii midjiide oahppamateriálaid ja mii leat maid galledan ollu Čeavetjávrris .
Oahpahalaimet sámegielat lávlagiid , muitaleimmet nuortalaš máidnasiid ja maŋimuš jagiin mii leat duddjon maid ollu nuortalaš dujiid , muitala Zoja .
Zoja Nosova muitala ovdamearkkaid geavatlaš giellaoktasašbarggus .
- Jouni finai min guossin ja fuomášeimmet ahte mii hállat nuortalašgiela vehá earáláhkai .
Jouni geavahii sámegielat sániid , maidda suomagiella lei váikkuhan .
Muitalin sutnje , mat sánit ledje originála nuortalašgielat sánit ja dan láhkai barggaimet iežamet giellagáhttema .
- Jagiin 2007-2008 oahpaheaddjin doaimmai Irina Rudolfovna Tytsjyk ja oahppodiimmut dollojuvvojedje Murmashis ja Doallámis .
Duoid jagiin oahpahus addojuvvui Norgga sámedikki giellakomitea doarjagiin ja oahppit čađahedje dutkosa gurssa loahpas , muitala Zoja .
- Sirdásin ođđasit oahpaheaddjin jagiide 2009-2011 ja gursalaččat ledje eanaš seammát , geat ledje mielde juo gurssaid álggus .
Máinnasgirji nuortalašgillii.
Zoja Nosova lea doaibman nuortalašgiela ovddasteaddjin maid buot njealje riikkas hállojuvvon sámegielaid ovddasteaddji sámegiela lávdegottis .
Lávdegoddi doaibmá Davviriikkaid sámedikkiid oktasašbargoorgána , Sámi parlamentáralaš ráđi vuollásažžan .
- Evttohin lávdegoddái boares nuortalaš , ruoššagillii almmustahtton máidnasiid jorgaleami nuortalašgillii ja bivden sis veahki daid almmustahttimii .
Máidnasat ledje álggoálggus čoggojuvvon juo jagis 1977 ja almmustahtton ruoššagielat girjin jagis 1990 .
Zoja dadjá ahte nuortalaččat leat álo muitalan máidnasiid ja máidnasat sisttisdollet ollu nuortalaš historjjá ja árbedieđu .
- Lávdegotti nuortalašgiela juogus álggahiige jorgalanfidnu ja ruhtadii maid máinnasgirjji olggosaddima , muitala Zoja .
Girjji doaimmahii ja olggosattii loahpas Suoma sámedikki skuvlen- ja oahppamateriáladoaimmahat . ".
Kå llmuõrâž " - nammasaš boares nuortalaš máidnasiid sisttisdoalli girji almmustuvai nuortalaš preanttusin jagi 2012 álggus .
Zoja Nosova logai girjji muitalusaid nuortalašgillii báddái , mas bargojoavku Katri Fofonoff , Eino Koponen , Jouni Moshnikoff , Tiina Sanila-Aikio ja Seija Sivertsen fuolahedje muitalusaid nuortalašgiela dálá čállinvuohkái .
Zoja muitala maid ahte divodii teavstta álo , go fuomášii feaillaid .
– Ovdamearkka dihte muoraid namahusat ledje jorgaluvvon boastut ruoššagillii , muitala Zoja .
Govain ruoššagielat álgogirji ja dál olggosaddon nuortalašgielat girji .
Girji lea oažžumis sámedikki skuvlen- ja oahppamateriáladoaimmahagas , sámekulturguovddáš Sajosis Anáris .
Girjji ođđa govaid lea dahkan Merja Aletta Ranttila .
Lassediehtu dás .
Sámedikki nuoraidráđđi.
Nuoraidčálli fástida.
– muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Rájehis sámenuorat.
Sápmelaččat lea álbmot , mii orru njealji riikkas . Dat oaivvilda dan ahte maiddái sámenuorat leat juhkkojuvvon njealji oassái .
Dán áigge rájiin fuolakeahttá sápmelaččat leat goittotge “ rájehis álbmot ” , lagas ja oktilaš .
Rájehisvuohta dihtto maiddái sámenuorain , geat atnet rájiid rasttildeaddji ovttasbarggu dehálažžan .
Sámenuorat leat aktiivvalaččat ja diđolaččat dan birra , ahte nuoraid barggus lea stuorra váikkuhus kultuvrra seailumii ja dan bajásdoallamii eallinaga .
Sámenuoraid rájáid rasttildeaddji ovttasbarggu ulbmilin lea lasihit ja nannet oktiigullevašvuođadovddu buot sápmelaččaid gaskkas ja dákko bokte maiddái ráhkadit máŋgga láhkai nana álbmoga .
Sápmelaččaid ovttasteapmi vuolgá johtui juo nuorain .
Suoma sámedikki nuoraidráđi ságadoalli Laura-Maija Niittyvuopio kommentere ovttasbarggu rájáid rastá ja máinnaša , ahte ii galggaše álo hállat Suoma , Norgga , Ruoŧa ja Ruošša sámiin , muhto baicce sámiin oktan álbmogin .
Jus fas galgá dahkat earu sápmelaččaid gaskii , dat dáhpáhuvvá lunddolaččat sápmelaččaid iežaset namahusaid vuođul . Ovdamearkka dihtii eará sámegielaid hálliid , dahje eará ealáhusaid mielde .
Sámenuoraid gaskasaš ovttasbargu lea okta čájánas das , man aktiivvalaččat sámenuorat leat gáhttet iežaset kultuvrra .
Dán áiggi ovttasbarggu lea álkit dahkat , daningo oktavuođa oažžun ja áššiid birra dieđiheapmi lea mealgat álki sosiálalaš media bokte .
Dás fuolakeahttá ovttasbargu ii leat iešalddis čielggas muhto dat baicce gáibida máŋggalágan resurssaid , dego ruđa , dáhtu doaibmat ja dihtolágan soddjilvuođa stáhtaid bealis .
Laura-Maija Niittyvuopio atná iešguđetlágan konfereanssaid ja semináraid buorrin konkrehtalaš ovdamearkan ovttasbarggus rájáid rastá .
Dat čohkkejit oktii olu sámenuoraid miehtá Sámi .
Konfereanssaid fáttát molsašuddet sámepolitihkas sámekultuvrra gáhttemii .
Konfereanssaid ja semináraid bokte lea olahuvvon ovdánupmi ja daiguin lea ožžojuvvon áigái konkrehtalaš bohtosat .
Ovdamearkka dihtii čakčat 2011 suoma sámedikkiid nuoraidráđđi ordnii Suoločielggis davviriikkalaš sámenuoraid konfereanssa , mii čohkkii oktii lagabui 100 sámenuora .
Konfereanssas gieđahalle áigeguovdilis sámeáššiid earret eará panelaid ja bargobájiid bokte .
Dán konfereanssas oaččui álggu sámenuoraid oktasaš nuoraidlávdegoddi , mas leat ovddasteaddjit buot njealji riikkas .
Laura-Maija muitala iežas vuordit ođđa nuoraidlávdegotti doaimma álggaheami ja ovttasbarggu , mii dahkko dan bokte .
Vuosttamuš čoahkkin lea jagi 2012 čakčabeale .
Govas nuoraidráđi ságadoalli Laura Niittyvuopio .
Gova váldán Unna-Maari Pulska .
Nubbi buorre ovdamearka lea giđđat 2012 ordnejuvvon Ruoŧa sámenuoraid searvvi jahkečoahkkin Björklidenis .
Jahkečoahkkima oktavuođas ordnejuvvui konfereansa , mii čohkkii oktii sullii 150 sámenuora miehtá sámeeatnama .
Konfereanssa temán lei Rájehis .
Konfereanssa temán lei nannet sámenuoraid oktiigullevašvuođa dovddu rájáid rastá ja oažžut sámenuoraide oktasaš jiena .
Dáhpáhusas čállojuvvui Rákkasorda - julggaštus , man ulbmilin lea ovdanbuktit buot njealji riikka sámenuoraid ulbmiliid .
Julggaštus lea oaidnin láhkai earret eará Suoma sámenuoraid bloggas .
Dehálaš ášši oktasašbarggus lea dáhpáhusaid ja deaivvademiin máŋggabealatvuohta , ja dat ahte fárrui fátmmastuvvo nu máŋga nuora go vejolaš .
Politihkalaš doaimma lassin galgá leat maiddái earáge doaibma eará áššiin beroštuvvan nuoraide .
Dasa oktan ovdamearkan Laura-Maija máinnaša jahkásaččat ordnejuvvon salibandy sámemeašttirgilvvuid , mat čohkkejit oktii njealji riikka sámenuoraid .
Gilvvuin lea šaddán juo juohke jahkásaš vierru , mii geahččaluvvo seailluhit .
Gilvvuid lea ulbmilin ordnet vurrolagaid juohke njealji riikkas . ”.
Iešguđetlágan dáhpáhusain oahpásmuvvá olbmuide eará láhkai .
Olbmuin bohtet ovdan earálágan bealit seminárain , go vaikkobe salibandy spealadettiin dahje sámemusihka festiválain ” , Laura-Maija govvida .
Laura-Maija deattuha ovttasbarggu leahkit dehálaš maiddái dan dihtii , ahte dalle go olbmot orrot eará riikkain de lea vejolaš veardidit diliid riikkaid gaskkas ja vejolaččat maiddái bidjat deattu dakko bokte stáhtii , jus seamma áššit leat dikšojuvvon eará láhkai nuppi riikkas .
Diliid veardidettiin sáhttá váldit málle dakkár áššiin , mat leat buorebut dikšojuvvon nuppi riikkas ja ovddidit iežas riikkas sápmelaččaid áššiid .
Ovttasbarggu bokte lea vejolaš hukset maiddái dehálaš sosiálalaš fierpmádagaid , oažžut ođđa jurdagiid , oahpásmuvvat ja oažžut skihpáriid .
Laura-Maija lohká doaimma leahkit maiddái sámenuoraid identitehta dáfus dehálaš , go beassá oahpásmuvvan seamma vuoiŋŋat ja etnisitehtalaččat sápmelaš nuoraide .
Ovttasbargu váikkuha maiddái sámegiela seailluheapmái ja ealáskahttimii , daningo deaivvadettiin eará riikkaid sámenuoraid lea bággu hállat eará giela go iežas ruovtturiikka váldoálbmoga giela .
Davvisámegiella lea sámegielain viidásepmosit hállojuvvon giella , ja dat lea atnugiellan dávjá .
Davvisámegiela leat máŋgii gohčodan ” sápmelaččaid eaŋgalsgiellan ” .
Eará olbmuid deaivvadettiin hállangiella ii leat goittotge automáhtalaččat sámegiella , daningo muhtun sámegielat leat nu guhkkin nuppiideasetguin ahte gulahallan lea váttis .
Dan lassin leat sápmelaččat , geat leat mássán iežaset giela .
Gulahallangiellan doaibmáge máŋgii eaŋgalsgiella .
Bissovaš ovttasbargu.
Ovttasbarggu geahččalit geažos áigge buoridit ja ovddidit , ja das geahččalit oažžut stáđásmuvvan ja iešalddis čielga ášši sámenuoraide .
Fárrui geahččalit oažžut ođđa olbmuid ja doaimma geahččalit viiddidit .
Dáhpáhusaid geahččalit ordnet máŋggabealagabbot ja dávjjibut , daningo dál oktasaš dáhpáhusat leat ovttasbarggu aktiivvalašvuođas gitta dušše moddii jagis .
Dan lassin ovttasbarggu Ruoššain geahččalit lasihit , daningo dat lea unnit go Suoma , Ruoŧa ja Norgga gaskasaš ovttasbargu .
Laura-Maija jáhkká iežas vásáhusaid vuođul ahte boahttevuohta lea čuovgat , daningo buohkain leat seamma vuolggasajit ja oppalohkái buohkat leat leamašan beroštuvvan dahkat ovttasbarggu sámenuoraid ovdii .
Laura-Maija lohká buorrin mearkan dan , ahte beroštupmi gávdno juohke bealde .
Dat dáhkida dan , ahte ovttasbargu lihkostuvvá ja boahtá joatkašuvvat .
Go ovttasbargu stáđásmuvvá , de das šaddá bissovaš ja lunddolaš oassi sámenuoraid doaimma .
Ruoŧabeale sámedikki nuoraidlávdegotti ovddasteaddji Helena Partapuoli kommentere maiddái ovttasbarggu ja lohká ahte ovttasbargu mii čielgasit oidno leat konferánssat ja čoahkkimat , maidda nuorat olles Sámis čoahkkanit ságastit sápmelaččaid boahtteáiggi birra .
Partapuoli muitala : “ Buot konferánssat , mat leat leamaš jagiid mielde čájehit čielgasit ahte mii leat álbmot ja mii háliidit ovttasbargat .
Boađus juohke konferánssas lea ahte nuorat háliidit buorit oktavuođa , vai Sápmi sáhttá ovdánit .
Diibmá čakčat doalai Suoma Sámedikki Nuoraidlávdegoddi konferánssa Suoločielggis ja doppe mii mearrideimmet ahte mii háliidit oktasaš nuoraidlávdegotti riikkaid gaskkas .
De maŋŋelas leai Sámi parlamentáralaš ráđi čoahkkin Girkonjárggas ja nuoraidlávdegottit dolle logaldallamiid .
Mii muitaleimmet maid mii bargat iešguđet nuoraidlávdegottis , makkár váttisvuođat ja makkár vuordámušat mis leat boahtteáiggis .
SPR mearridii ahte oktasaš nuoraidlávdegoddi lea dárbbašlaš .
Ovttasbargu sámenuoraid gaskkas lea hui dehálaš danin go mii leat boahtteáigi .
Sámis eai galggaše rájit leahkit , danin go mii leat okta álbmot . ”.
Partapuoli joatká ja muitala ahte ovttasbarggu ulbmilin lea iešmearrideapmi ja ahte Ruošša , Suopma , Ruoŧŧa ja Norgga duođain dohkkehivčče sápmelaččaid vuoigatvuođaid .
Juohke riikkas leat iešguđet váttisvuođat ja vuoigatvuođat , lea dehálaš ahte mii ovttasbarggu čađa sáhttit ovdánit .
Jus mii eat bargga ovttas de sáhttá Sápmi “ mollanit ” .
Partapuoli loahpaha iežas kommeantta : “ Mii sápmelaččat leat guhká bargan politihkalaččat buoridan dihte min vuoigatvuođaid , ja mis lea ain guhkes mátki .
Min bargovuohki leat čoahkkimat ja konferánssat ja dat leat dán rádjái leamašan buorre vuohki .
Juohke čoahkkimis leat buorit ságat ja mearrádusat , das de sáhttá joatkit bargat stáhtaid , ON .
, EO ja Sámedikkiid guvlui .
Okta hui dehálaš oassi dán barggus leat ahte mii gávdnat nuoraid geat háliidit bargat politihkalaččat ja dat lea hástalus .
Mon oainnán čuvges boahttevuođa vaikko Sámis juste dal leat hui ollu hástalusat ja váttisvuođat .
Danin go nuorain lea iežá oaidnu ja eat leat vel vavdan boares luottaide .
Nuorat oidnet vuoigatvuođaid iežá ládje , rájit olbmuid ja riikkaid gaskkas eai leat seammá čielgasat .
Mu mielas lea juohke konferánsa mas lean oassálasttán addán munnje vuoimmi , olbmot váldet vuhtii mu jurdagiid ja seammás beasan gullát ieža olbmuid oaiviliid . ”.
Govas Ruoŧa sámedikki nuoraidlávdegotti Helena Partapuoli .
Gova váldán Laila Stenberg .
Eará govaid váldán Sergey Gavrilov .
Lasi su váldán govaid gávnnat dá .
Sámedikki čoahkkin attii cealkámuša guolástanlága oppalašođastusas.
Eana- ja meahccedoalloministeriija lea bivdán sámedikkis cealkámuša guolástanlága oppalašođastusa guorahallan bargojoavkku smiehttamušas .
Cealkámušbivdaga mielde smiehttamuša vuođul dahkkojuvvo ministeriija virgeolmmošbargun evttohus ráđđehusa evttohussan ođđa guolástusláhkan sullii jagi siste .
Sámedikki čoahkkin mearridii gaskavahku 20.6.2012 addit áššis čuovvovaš cealkámuša :.
Sámedikki nuoraidráđđi.
Nuoraidčálli fástida.
muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Mu namma lea Johanna Njaita ja lean 22-jahkásaš .
Boađán Ruoŧas lullisápmelaččaid guovllus unna gilážis man namma lea Hemavan .
Dat lea guoktelogi kilomehtera geahčen Deartnas .
Lean ieš ubmisápmelaš , muhto lean studeren lullisámegiela vuosttas luohká rájes Deartna sámeskuvllas .
Skuvllas ii lean ubmisámegiela oahpaheaddji , nu ahte mii eat sáhttán lohkat iežamet giela .
Ubmisámegiella lea hui unna ja áitatvuloš giella eaige dan hállit leat máŋga .
Dál orun Johkamohkis gos mun studeren Sámij åhpadusguovdásj is siste- ja dipmadujiid .
Sámij åhpadusguovdásj lea addán munnje olu , danin go lean oahppan ollu árbevirolaš dujiin .
Dáppe oahppá maiddái ollu sámiid historjjá , eará sámeguovlluid ja sámiid árbevieruid birra .
Ovdalgo álggahin oahpuid Sámij åhpadusguovdásjis studerejin Sollefteås , Gaska-Ruoŧas .
Doppe studerejin sámedujiid hábmema ja Alpine line ’ a. Go vázzen sámeduodjeskuvlla mus ii lean sápmelaš oahpaheaddji , muhto fertejin baicce riŋget dávjá eadnái ruoktot ja jearrat maid ja mo juoga galgá dahkkot .
Oahpuid álggaheapmi Johkamohkis váikkuhii munnje dieinna lágiin , ahte ovdánin doppe issorasat eandaliige duojis , danin go doppe ledje sápmelaš oahpaheaddjit .
Sápmelašvuohta lea stuorra oassi mu identitehta .
Bajásšadden dasa inge sáhtášii govahallat iežan eallima sápmelašvuođa haga .
Mu sámevuohta lea gievron olu dan maŋŋá go álggahin oahpuid Johkamohkis , daningo gulan sámegiela beaivválaččat ja lean beassán mielde sámedujiide .
Mu ruovttuguovllus eai gávdno beare máŋga olbmo geat hállet sámegiela almmolaččat .
Munnje giella lea hui dehálaš ja sávan dan nanosmuvvat boahttevuođas .
Jáhkán , ahte boahttevuohta lea oalle buorre dan dáfus , ahte sámegielaid ealáskahttimii biddjojuvvojit ollu resurssat .
Dán áigge máŋggat nuorat geahččalit nanosmahttit iežaset giela , muhto mii čielgasit dárbbašit eanet .
Jáhkán ja sávan , ahte mii nagodit nannet sámegiela vel eanet boahttevuođas .
Jáhkán nu , danin go sápmelaččain lea nu nana oktiigullevašvuođa dovdu , vaikko mii leatge juhkkojuvvon njealji eará riikii .
Sámedikki nuoraidráđđi.
Nuoraidčálli fástida.
muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
xxx.
Natalia lea 19-jahkásaš nuortalašnieida eret Ruošša Murmánskkas , gos son lea orron olles eallima ja orru ain .
Dál Natalia studere eŋglándalaš filologiija universitehtas , gos son lea studeren juo guokte jagi , nappo son lea čađahan bachelor-dutkosa .
Dan ovdal son čađahii vuođđoskuvlla , mii bistá Ruoššas oktiibuot 11 jagi , daningo doppe suopmelaš lágan logahat gullá oassin vuođđooahpahussii .
Doppe sáhttá joatkit njuolgga universitehtii jus háliida .
Natalia dovdá , ahte sápmelašvuođa meroštallan lea váttis su buohta , muhto son dovdá iežas goittotge sápmelažžan .
Das fuolakeahttá vaikko son orru gávpogis , vaikko sus eai leat bohccot ja vaikko son ii jođe luonddus duoddaris , dahje eale muđuige stereotiippaid mielde .
Son eallá ođđaáigásaš máilmmis , ođđaáigásaš sápmelačča eallima , iige su árgabeaivvis sápmelašvuohta earenoamážit oidno .
Son lohká goittotge diehtit iežas leahkit sápmelaš , daningo sápmelašvuohta lea su mielas viiddes ja ollislaš ášši , ja maiddái ollu eanet go dušše beare boazodoallu mii lea goittotge eará sámekultuvrra árbevieruid lassin dehálaš ášši .
Nataliai sámiid áššit leat dehálaččat ja daidda son háliida leat váikkuheamen iežas bealis ja seammás doallamin badjin sápmelaš kultuvrra .
Son vásihii iežas etnihkalaš morráneami 16–17-jahkásažžan .
Son lei álot diehtán ahte son lei sápmelaš ja diđii iežas sohkaruohttasiid ja ahte su áhkku hupmá nuortalašgiela , muhto duon áiggi son ii vel atnán sápmelašvuođa nu dehálažžan .
Son logai vásihan váttisin dan , ahte ii máhttán sámegiela iige eallán árbevirolaš ealáhusain , muhto orui baicce gávpogis ja elii nugo gii beare ruošša .
xxx.
Son muitala goittotge ipmirdan vehá vehážiid sámevuođa máŋggabealatvuođa ja ahte dat ovdána ja hápmašuvvá ođđa áiggi mielde .
Natalia ii láve geavahit gávtti , iige sus leat goassige leamašan iežas gákti .
Jagi 2012 giđđat Davvi-Ruoŧas Björklidenis sámenuoraid oktasaš deaivvadeamis son morihii dasa man fámolažžan gáktekultuvra eallá eará sajiin .
Son maiddái fuobmái man unnán son diđii eará biktasiid erohusain .
Son lohká , ahte ii ovdamearkka dihte máhte earuhit guđe guvlui miige gákti gullá .
Muhto dasage son háliidivččii čiekŋut dárkileappot , ja čiekŋudit iežas dieđu ja dáiddu sámiid duojis .
Dán rádjai su masá áidna guoskkahus duodjái lea su sistelávka .
Ruoššas dušše moattis šat hupmet sámegiela .
Vuorrasut olbmot máhttet , muhto siige eai leat šat gallis .
Natalia gullá dan sohkabulvii mii lea massán giela .
Son ii huma sámegiela , muhto sus lea mokta studeret giela ja earenoamážit nuortalašgiela .
Son lea lohkan earret eará suomagiela ja duiskkagiela .
Sus lea maiddái plánain boahtit muhtun gaskka Supmii , vejolaččat Anárii studeret .
Doppe son sáhtášii ollášuhttit iežas guhkitáiggi niegu studeret nuortalašgiela .
Okta su boahttevuođa nieguin lea gárvvásmuvvat muhtin beaivvi nuortalašgiela oahpaheaddjin .
Dakko bokte son sáhtášii bealistis leat mielde seailluheamen ja doalaheamen sámekultuvrra .
Govas Natalia Vaskova iežas áhkuin Zoja Nosovain .
Sámedikki nuoraidráđđi.
Nuoraidčálli fástida.
muhto mii lea Skáhppu ?.
Binna Bánna mánáid radio.
Unna Junná álggii jagis 2007.
xxx.
Njoammil.
Suoma Sámi Nuorat.
Rájehis sámenuorat.
Nuorat lagašgovas.
Pilvi álggaha.
xxx.
Mun gal guoran máttaráddján.
xxx.
xxx.
Sámenuoraid dáiddadáhpáhus.
Dáiddadáhpáhus govvaráidu.
Lean Olga Egorova ja lean 24 jagi boaris .
Riegádin ja bajásšadden Ruoššas Murmánskka gávpogis .
Mánnán ledjen ollu iežan áhku ja ádjá luhtte Loparskajas , 60 kilomehter geahčen Murmánskkas .
Mu áhkku lea eret Lujávrris ja áddjá Varzinas .
Bajásšadden sámekultuvrra ja – árbevieruid siste .
Mu áhkku earret eará duddjui ollu ja málestii meastá álot árbevirolaš sámi biepmuid .
Vázzen skuvllaid Murmánskkas , gos moai leimme oappáin áidna sápmelaččat .
Muittán mo mun dollen máŋggaid ovdanbuktimiid sámekultuvrras ja sámiid birra mu luohkáskihpáriidda .
Vuođđoskuvlla maŋŋá vulgen lonohallanstudeantan Norgii Kárášjohkii vai oahpašin eanet sápmelaš ja norgalaš kultuvrras .
Dan maŋŋá lohken hotealla- ja turismasuorggi Murmánskka universitehtas .
Bargen ollu dalle go studerejin .
Go orron Kárášjogas , álgen lohkat davvisámegiela .
Dál orun Guovdageainnus ja logan davvisámegiela lassin sámi kultuvrra .
Lean doaibman guokte jagi Ruošša sámenuoraid searvvi “ Sami Nurash ” ságadoallin .
xxx.
Barggan olu bargguid Ruošša sámenuoraid searvvis ja mii dávjá suokkardallat sápmelaččaid boahttevuođa .
Dan lassin mun barggan Ruošša Sámedikkis .
Astoáigge mun láven duddjot sámedujiid .
Lean beallái sápmelaš dego stuorámus oassi Ruošša sápmelaččain .
Das fuolakeahttá lean álo doallan iežan sápmelažžan inge rievtti mielde máhtášii govahallat eallima sápmelašvuođa haga .
Mu eallin livččii sihkkarit álkit danin go dál mus gollá ollu áigi ja resurssat dehálaš sámeáššiide iešguđetlágan čoahkkimiin ja deaivvademiin .
Goittotge mun liikon iežan eallimii justa dál ja justa dákkárin , ja doalan dehálažžan sámeáššiid .
Lea miellagiddevaš ja dehálaš áddet , ahte mii sáhttit rievdadit boahttevuođa iežamet bargguin , ja mii sáhttit ráhkadit buoret boahttevuođa čuovvovaš sohkabulvii .
Mu boahttevuohta lea vel vehá eahpečielggas inge dieđe vel mii doppe lea .
Gánske dasa gullet bearaš ja mánát ja bargu .
Das lean goittotge sihkkar ahte áiggun bargat ain dallege sámekultuvrra ovdii ovdamearkka dihte iešguđetlágan prošeavttain .
Oppalohkái oainnán sápmelaččaid boahttevuođa čuovgadin , danin go jus mii rahčat dan ovdii dál , de dorvvastit mii dan seailuma .
Sámi vuohki ?.
xxx.
Oarjul buođđu.
Sámi duodji.
Sámi duodji govvaráidu.
Buoremus bivttas.
Dálvemáilmmi bivut.
Sámi gákti muitala máŋgga ášši.
Sámi gákti govvaráidu.
Miesi riegádeapmi álggaha bohcco jagi.
Bohcco jahki govvaráidu.
xxx.
Sámi musihkka.
Nuortalaš lávlla.
Sámi girjjálašvuohta.
Sámi filbma.
Muohtateáhter.
Sámi dáidda.
xxx.
xxx.
Veikko Magga lea vuohččulaš badjealmmái , Vuohču guovllus eallán beakkán Nuorttabeale Keaisára , Boŋggu Iŋggá maŋisboahtti .
Veikko leat fas gohčodan Nuorttabeale Keaisárin .
Veikko muitala badjedili cieggan sutnje varrii , nu ahte sutnje lei juo bártnážin čielggas ahte sus šaddá badjealmmái .
Áhči ealu guođoheaddjin galggai gávdnot joatki eaige eará ámmáhat boahtán oba milliige .
Veikko váccii skuvllaid goittotge ovtta jagi Anáris sápmelaččaid kristtalaš álbmotskuvllas , gos hárjehalle čállit ja lohkat sámegiela .
Veikko lohká fuobmán seammás ahte skuvla ii leat várás .
Doppe livččii sáhttán joatkit oahpuid viidáseappot ja gárvvásmuvvat juoga ámmáhii jus livččii háliidan .
Dan maŋŋá go son gearggai skuvllas jotkkii son boazobargguid , ja dan bálgá alde son lea leamašan gitta dáid beivviid rádjai .
Son ii leat goassige gáhtan ahte álggii badjealmmájin ja son rábmo badjealbmá ámmáha oktan máilmmi buoremus ámmáhin .
Veikko muitala ahte son oaččui iežas mearkka dalán go riegádii , nu mo vearrun lea leamašan .
Mearka bođii árbevieruid mielde sogas johtán sohkamearkkas .
Veikko mearka bođii su áhči mearkkas mottiin rievdádusain .
Son ii muitte goas merkii vuosttamuš geardde , muhto lohká dan dáhpáhuvvan juo hui árrat .
Mearkut son oahpai čuvodettiin mo earát merko ja áhči rávvagiid guldalettiin .
“ Barggadettiin oahppá . ”.
Veikko muitala ahte boazodoallu lea rievdan sakka maŋimuš logijagiid áigge ja máinnaša oktan stuorámus nuppástussan mohtorfievrruid boahtima .
Dat váikkuhedje sakka boazodollui ja dan hápmášuvvamii dálá hápmái .
Mohtorgielkkát bohte atnui dálvit ja mohtorsihkkelat adnojuvvojedje ávkin bievlaeatnama áigge geasseealu čohkkemis ja čakčačohkkemis .
Dan lassin son namuha oktan stuorámus nuppástussan Lappi bálgosis dan ahte olbmot heite guođoheames siiddaid mielde .
Dán áiggi Lappi bálgosa visot bohccot leat seamma guohtuneatnamiid alde earret ovtta siidda bohccuid .
Veikko oaidná Lappi bálgosa boahttevuođa čuovgadin .
Son lohká guohtuneatnamiid leahkit buori ortnegis ja jeagil lea viehka buorre .
Dan lassin stuorámus oassi Lappi bálgosis lea Urho Kekkosa álbmotmeahci siste , mii gádju ja seastá mehciid vuovdečuollamiin .
Son lohká boahttevuođa leahkit dange dáfus buorre , ahte go stuorát ahkeluohká heaitá boazodoaluin , de bálgosii báhcet unnit boazodoallit ja nuorat birgejit buorebut .
Bálgosa hástalussan son oaidná guohtuneatnamiid ortnega .
Son oaivvilda ahte guohtuneatnamiiguin galgá leat dárkil ja váruhit vai boazolohku ii loktan bearehaga .
Borasspiret leat okta ášši man son atná áittan .
“ Eandalii guovžžat ja gumppet leat ollu . ”.
Son muittaša johtán olu meahcis Alakorva Joukoin .
Son bohkosa veháš go ovdal 5-6 albmá ledje fárus čohkkemin ja dán áiggi doppe lávejit leat 16 albmá .
“ Dat leat okta mii lea rievdan .
Iihan doppe dárbbaše nu galle leat .
Galhan dat čora boađášii gárdái unnitge veagain .
Muhto ii dat goit daga maidige , galahan doppe oažžu leat mielde ja oahppat . ”.
Veikko mielas Lappi bálgosa boazodoallu ii dárbbaš dál stuorát nuppástusaid .
Guohtuneatnamiid áidun manai bures ja jeagil lea beassan šaddat .
“ Álo goittotge gávdno juoga maid sáhtášii buoridit ” , son árvala .
Go veardida ovddeš ja dálá boazodoalu , de son muitala ahte siiddaid mielde guođoheapmi lei dan dáfus buoret , ahte iežas čorraga beasai buorebut hálddašit eaige borasspiret beassán goddit álkit .
Son lohká ahte dán áiggi siiddaid mielde guođoheapmi ii leat Lappi bálgosis vejolaš jeageldili dihtii .
“ Ovdal ledje buorit jeageleatnamat .
Dalle manaimet ealus meastá juohke beaivvi ja bohccot ledje lojibut .
Suohpaniin sáhtii álkit njoarostit bohccuid gitta .
Sirddiimet bohccuid ain buhtes obbasii guohtut ” , Veikko muitala ja joatká : boazuhan lea hárjánan leat dihto guovllus , iige dat hálit oahpes guovllus gosage vuolgit .
Čuoiggaimet goittotge ealu birra jus orui ahte muhtin boazu lei gárgideamen , dalle finaimet jorgaleamen čuoigga ruovttoluotta ellui .
Dán áiggi lea meastá bággu dahkat juoidá boazodoalu lassin .
Gielkkáid ja njealjejuvllagiid galgá leat álo muhtin gaskka molsumin ja dat lea divrras .
Boazodoalu boađut eai reahkká dasa .
Veikko muittaša iežas vássán jagiid ja dohko gullevaš dáhpáhusaid .
Muittut leat ollu ja masá juohke geardde dáhpáhuvai juoidá earenoamáš .
Veikko muitá ovdalaš áiggiid sámegiela vel gullon juohke sajis , muhto dallege oalle hárve .
Veikko muitala ahte sis lei ruovttugiellan suomagiella ja sámegiella .
Eadni humai davvisámegiela ja áhččige máhtii dan , muhto vástidii juogaman sivas álot suomagillii .
Veikko atná vehá unohassan ahte su sámegieldáidu lea hedjonan ja máŋggat sánit leat vajálduvvan go ii leat geavahan giela .
Son goittotge lohká iežas ain birget sámegielain , muhto sátnerádju ii leat šat nu viiddis .
Son doalaha iežas sámegieldáiddu guldalemiin sámi radio .
Son guldala radio earenoamážit sámegiela dihtii iige nuge ođđasiid dihtii .
Guldalettiin son muittaša giela ja millii badjánit jávkan sánit .
Sámegielat tv-ođđasiid son čuovvu duollet dálle , muhto hejoša go ođđasat sáddejuvvojit nu maŋŋit Suomas .
Sámiid árbevieru nana luohteárbevierru báhcigođii eret Veikko áigge .
Ovdal luohti lei oassi árgabeaivvi ja measta juohke oktii biddjojuvvui iežas luohti .
Sutnje ii šat biddjojuvvon iežas luohti , vaikko ovdamearkka dihtii su áhčis lei iežas luohti .
“ Ovdalaš áigge biddjojuvvui luohti rievtti mielde juohke oktii , muhto ii šat dán áiggi .
Dat luohtekultuvra dušše bázii eret . ".
Veikko muitala ahte bohccuid čohkkedettiin ii gullon luohti ollenge , muhto bigálusain dađege eanet .
Bigálusaide bohte olbmot iešguđet bálgosiin ja eandaliige buot čeahpimus juoigit juige .
Veikko láve čuovvut maiddái sámepolitihka ja son lea čuvvon fas áigeguovdilis ILO 169-soahpamuša ovdáneami ja lohká ahte Norggas lea buorre dilli go soahpamuš lea doppe juo ratifiserejuvvon .
Son jurddašallá ahte Suomasge livččii juo dilli bargat mearrádusa danin go dat lea ádjánan juo nu guhká .
Veikko smiehtada oatnelanbotta ja cealká iežas dearvvuođaid nuorra badjealbmáide : “ Gal olmmoš vehážiid mielde oahppá , ii das leat nu ollu rávvemuš .
Meahcis go oahppá johtit ja diehtá johtingeainnuid .
Daid boares geainnuid gokko lea álki johtit .
Ii das mihkkige , buorre ja friija ámmát .
Guokte seammálágan beaivvi it oainne . ”.
Davvisámegiela áppesa nubbi bargogirji almmuhuvvui.
Davvisámegielat ´Áppes - Min meahci máidnasat´ giđđabaji bargogirji lea almmuhuvvon .
Bargogirjjis leat oktiibuot 126 siiddu , dievva hávskkes ja ivdnás eatnigiela ovddideaddji bargobihtát .
Bargobihtát vuođđuduvvet ovdal almmuhuvvon seammánammasaš áppesa teavsttaide .
Girjji teavsttaid ja bargobihtáid lea ráhkadan áppes-ráiddu giehtačálli Inga Guttorm ( Oahptii Iŋgá ) .
Girjji govaid lea ráhkadan Salli Parikka Wahlberg .
Girji lea fidnemis sámedikki skuvlen- ja oahppamateriáladoaimmahagas Sajosis Anáris .
Sámedikki almmuhan oahppamateriálat leat gávdnamis dás .
Sámegielat oahppamateriálabargu.
Oahppamateriálabargu oažžu áigái eavttuid sámegiela , sápmelaš kultuvrra ja sámegielat oahpahussii guđege skuvladásis .
Sámegielat oahppamateriálaid ráhkadišgohte sámegielat vuođđooahpahusa álggedettiin 1970 – logu gaskkamuttus .
Álggus materiálabarggus vástidii Lappi leanaráđđehus , gos barggai jagi 1976 rájes sierra sápmelašskuvlema plánejeaddji .
Dál oahppamateriálabargu gullá Sámedikki bargui mii oažžu jahkásaččat stáhtadoarjaga oahppamateriála ráhkadeami várás .
Oahppamateriálamearreruhta gullá stáhta bušeahtas oahpahusministeriija oaiveluohkkái ja doppe oahpahusráđđehusa doaibmanmanuide .
Sámediggi dahká jahkásaččat oahpahusráđđehusain oahppamateriálabargui guoski boađussoahpamuša ja raportere dasa materiálabarggu bohtosiid birra .
Sámedikki skuvlen- ja oahppamateriálalávdegoddi dohkkeha oahppamateriálabarggu buvttadanplánaid ja vuođđojurdagiid .
Skuvlen- ja oahppamateriáladoaimmahat vástida oahppamateriálabarggu plánemis , áigumušaid ollašuhttimis geavadis , juohkimis , almmuheamis , ruhtaváriid geavaheami hálddahusas ja materiálabarggu davviriikkaid oktasašbarggus .
Oahppamateriálat ráhkaduvvojit anáraš- , nuortalaš- ja davvisámegillii .
Sámediggi doarju maiddái oahppamateriála priváhta ráhkadeami .
Skuvlen- ja oahppamateriálalávdegottis sáhttá ohcat doarjaga sámegielat oahppamateriálaprojeavttaid várás .
Fásta ohcanáigi ii leat , muhto doarjja ohccojuvvo dábálaččat skábmamánus ođđajagemánnui , goas čuovvovaš jagi buvttadanplána válmmaštallojuvvo .
Sámediggi sáhttá bálkáhit mearreáigásaš ollesbeaivvebargiid oahppamateriála giehtačállin- ja eará bargguide .
Deaŧalamos oahppamateriálabarggu bargi joavku leat sámegielat oahpaheaddjit .
xxx.
xxx.
xxx.
xxx.
Ijahis idja stuorui vuot.
Anáris váhkuloahpas lágiduvvon Ijahis idja – eamiálbmogiid musihkkadáhpáhusa galledeaddjimearri lassánii vuot .
Dáhpáhus lágiduvvui dál ovccát geardde ja festivála sierra dáhpáhusaide oassálastii oktiibuot sullii 2200 olbmo .
Ijahis idja lágiduvvui vuosttas geardde sámekulturguovddáš Sajosis ja dan birrasii rahkaduvvon festiválaguovllus .
Festiválaguovlu lei lihkostuvvan ja Sajos doaimmai festiválaguovlun erenoamážit .
Ijahis ija bivnnuheamos dáhpáhus lei Ijahis idja  – konsearta , man váldoloaiddasteaddjit Sofia Jannok ja Nanook leigga guldaleddjiit miela mielde .
 Ijahis idja – konseartta lei vejolaš čuovvut maiddái YLE Sápmin live stream sáddagin interneahttas .
Sátta lei duođaid bivnnut ja olbmot birra máilmmi oassálaste Ijahis idjii sáddaga bokte .
Guokte ođđa matematihka oahppogirjji davvisámegillii almmuhuvvon.
Vuođđooahpahusa ođđa matematihka ráiddus leat almmuhuvvon guokte ođđa davvisámegielat oahppogirjji .
Ođđa oahppogirjjit leat čakčabaji oahppigirjjit luohkáide 5-6 .
Lohkoleaika- nammasaš girjjit leat jorgaluvvon WSOY Matikka-nammasaš ráiddus .
Olles davvisámegielat ráidu galgá gárvánit boahttevaš giđđalohkanbaji rádjái .
Girjeráidu almmuhuvvo maiddái anárašgillii .
Vuosttaš sámegillii jorgaluvvon girjjit WSOY Matikka-ráiddus almmuhuvvojedje jagis 2011 .
Davvisámegielat ráiddus váilot šat giđđalohkanbaji girjjit luohkáide 5-6 . Dat šaddet almmuhuvvot ovdal boahtte giđđalohkanbaji .
Anárašgielat čakčabaji oahppigirji Lohosierâ 1 lea almmuhuvvon jagis 2011 .
Oahppogirjjiid sáhttá diŋgot sámedikki skuvlen- ja oahppamateriáladoaimmahagas : anni .
nakkalajarvi ( at ) sámediggi .
fi dahje ritva .
tammela ( at ) sámediggi .
Lassedieđut dás .
Eurohpa Ráđi olmmošvuoigatvuohtaáittardeaddji ávžžuha Suoma buoridit sápmelaččaid vuoigatvuođaid.
Eurohpa ráđi olmmošvuoigatvuohtaáittardeaddji Nils Muiznieks galledii Suomas 11-13.6.2012 .
Olmmošvuoigatvuohtaáittardeaddji lea addán odne galledeami vuođul dahkkon raportta oktan ávžžuhusaiguin Suoma stáhtii .
Áittardeaddji deaivvai galledeami áigge Suoma stáhta njunnosa , iešguđet ministeriijaid ovddasteddjiid ja Suoma sámedikki ságadoalli , Lemet Näkkäläjärvi .
Áittardeaddji ávžžuha Suoma ratifiseret ILO 169-soahpamuša eamiálbmogiid vuoigatvuođain .
“ Olmmošvuoigatvuohtaáittardeaddji raporta lea dehálaš mearka Supmii buoridit sámiid vuoigatvuođaid .
Mus lei illu deaivat olmmošvuoigatvuohtaáittardeaddji ja ságastallat suinna rahpasit hui liekkus dilálašvuođas Suoma sámiid sajádagas ja sápmelaččaid sajádaga ja láhkaásaheami ovddidandárbbuin .
Áittardeaddji lea bures vudjon Suoma sámiid dillái ja son háliidii duođaid ovddidit sápmelaččaid sajádaga Suomas ” . ságadoalli Näkkäläjärvi muitalii .
Eurohpá ráđi olmmošvuoigatvuohtaáittardeaddji lea iehčanas Eurohpá Ráđi vuollásaš institušuvdna .
Áittardeaddji bargun lea ovddidit diđolašvuođa ja olmmošvuoigatvuođaid gudnejahttima Eurohpá ráđi 47 lahttoriikkas .
Áittardeaddji galleda Eurohpá ráđi lahttoriikkain čielggadan dihte riikka olmmošvuoigatvuođadili .
Áittardeaddji addá galledeami birra raportta oktan ávžžuhusaiguin riikka olmmošvuoigatvuođadili buorideapmái .
Áittardeaddji gieđahallá raporttastis Suoma sápmelaččaid guoskevaš láhkaásaheami , Suoma riikkaidgaskasaš geatnegasvuođaid , sápmelaččaid vuoigatvuođaid , davviriikkalaš sámesoahpamuša ja sámemeroštallama .
” Áittardeaddji gáibidii Suoma dáhkkidit ahte sámit leat ovddastuvvon Ilo-soahpamuša ratifiserenproseassas .
Sápmelaččaid dáfus áittardeaddji ávžžuhus das , ahte Ilo-soahpamuša ratifiserema oktavuođas galgá dohkkehuvvot sámiid vuoigatvuohta árbevirolaš boazodollui lea hui dehalaš , danne go dán áiggi suopmelaš boazodoalloláhka viggá dahkat ovttaláganin sámi boazodoalu .
Lea čielggas , ahte áittardeaddji vuordá ahte Suopma dárkkista boazodoalu guoskevaš lágaid ” Näkkäläjärvi muitalii .
Olmmošvuoigatvuohtaáittardeaddji ávžžuha Suoma čielggadit sámiid vuoigatvuođa eatnamii .
Meahciráđđehusa hálddahusmálle ođadeapmi fállá vejolašvuođa čoavdit sámiid eananvuoigatvuođaid .
Vaikko eará rievttit sámiid ruovttuguovllus galget váldot vuhtii , ii dát leat áittardeaddji mielas nollasupmespeallu .
” Lean ilolaš das , ahte áittardeaddji lea váldán munno ságastallamis ja sámedikki dahkan evttohusain fuomášumiid ja ávžžuhusaid iežas raportii .
Anán earenoamáš dehalažžan dan , ahte áittardeaddji ávžžuhii Suoma stáhta suokkardit duođalaččat sámedikki evttohusa ásahit Suoma riikkabeivviid ja Sámedikki ovddasteddjiid oktasaš bargojoavkku válmmaštallat Ilo-soahpamuša ratifiserema .
Doaivvun , ahte áittardeaddji raporta váldo vuhtii stáhtaráđis go dat ságastallá dán čavčča Ilo-soahpamuša ratifiserema birra ” , ságadoalli muitalii .
Lassidieđut : Ságadoalli Lemet Näkkäläjärvi.
Lemet Näkkäläjärvi sáhkavuorru olmmošvuoigatvuohtaáittardeaddjái 12.6.2012.
Olmmošvuoigatvuohtaáittardeaddji raporta.
Doaimmahatčálli virgi.
Sámediggi almmuha , ahte dan čállingotti skuvlen- ja oahppamateriáladoaimmahagas Sajosis lea ohcanláhkái.
doaimmahatčálli virgi .
xxx.
Doaibma.
Oahppamateriálabargu.
Sosiála- ja dearvvašvuohta.
Sosiálasuorggi máhttinguovddáš.
Nuoraid dáiddadáhpáhus.
xxx.
Sámegielat , sámegiela ja - kultuvrra oahpahus.
Sámediggi ovddida sápmelaččaid iežas giela , kultuvrra ja iežasgielat oahpahusa .
Dat doaibmá ovttas sámeguovllu gielddaiguin , eará skuvlema ordnejeddjiiguin , davviriikalaš seammalágan org1aiguin ja stáhta oahpahushálddahusain .
Sámediggi ovddasta sápmelaččaid jiena skuvlenpolitihkas .
Sámegiela ja – kultuvrra sajádat oahpahusas lea okta dain deŧáleapmosiin sámiid boahtte áiggi gažaldagain .
Sámegiella leamaš skuvllaid oahpahusprográmmas vuođđoskuvlla vuosttas logijagiid rájes .
Sámegielat oahpahus álggahuvvui Ohcejogas ja Anáris 1970-logu beallemuttus .
Buot sámiid ruovttoguovllu vuođđoskuvllat ja logahagat addet sámegiela oahpahusa .
Sámegielat oahpahus addojuvvo eanemusat vuođđoskuvlla jahkeluohkáin 1-6 .
Sámeguovllu olggobealde sámegiella oahpahuvvo dál vel unnán , muhto oahppiid lohku lea laskamin .
Oassi oahpahusas addojuvvo virtuála vugiin , fierpmádatoahpahussan .
Sámiid ruovttoguovllu olggobealde ii leat vel dássážii addojuvvon sámegielat oahpahus .
Sámegiella sáhttá leat skuvlla oahpahusgiellan , eatnigiela oahppoávnnasin ja vieris giela oahppoávnnasin , man lea eaktodáhtolaččat válljen .
Sámeguovllus lága mielde buot sámegiela máhtti oahppit galggašedje oažžut oahpahusa sámegillii .
Mearrádusat gusket buot golmma sámegillii maid Suomas hállet : anáraš- , kolttá- ja davvisámegielaid .
Sámegielaid iskosiid lea vejolaš čađahit studeantadutkosis , mii muđuid lea eará osiin suomagillii .
Anáris lea Sámi oahpahusguovddáš , mii lea áidna Suomas doaibmi ámmátlaš oahppolágádus , gos oahpahusgiellan geavahuvvo maiddái sámegiella .
Sámegiela ja – kultuvrra sáhttá studeret golmma Suoma universiteahtas : Oulu , Helsset ja Lappi universiteahtain .
Oulu universiteahta Giellagas-instituhtas lea riikkadási sierrabargu sámegiela ja kultuvrra alla dási oahpahusas ja dutkamušas .
Norgga Guovdageainnus lea Sámi allaskuvla Davviriikkaid áidna allaskuvla , gos oahpahusa , dutkamuša ja hálddahusa váldogiellan lea sámegiella .
Sámi allaskuvla skuvle sámegielat oahpaheddjiid ja váldá studeanttaid maid ránnjáriikkain Suomas , Ruoŧas ja Ruoššas .
Sámi skuvlenáššiid oktasašbargoorgána 2012-2015.
Sámi skuvlenáššiid oktasašbargoorgána 2008-2011.
Oahpahusa statistihkka :.
Oahpahus sámegielas ja sámegillii Suoma skuvllain 2013-2014.
Oahpahus sámegielas ja sámegillii Suoma skuvllain 2012-2013.
Sámegiela ja sámegielat oahpahus Suoma skuvllain 2011-2012.
Sámegiela ja sámegielat oahpahus Suoma skuvllain 2010-2011.
Sámegiela ja sámegielat oahpahus Suoma skuvllain 2009-2010.
Sámegiela ja sámegielat oahpahus Suoma skuvllain 2008-2009.
Sámegiela ja sámegielat oahpahus Suoma skuvllain 2007-2008.
Sámegiela ja sámegielat oahpahus Suoma skuvllain 2006-2007.
Sámegiela ja sámegielat oahpahus Suoma skuvllain 2005-2006.
Sámegiela ja sámegielat oahpahus Suoma skuvllain 2003-2004.
Mo oaččun sámegiela oahpahusa ?.
Gos lea Sámeeana ?.
– Seminára ja eahketkonsearta Sajosis 2.11.2012.
Kalevalaseura ja Sámearkiiva lágidit Sámekulturguovddáš Sajosis buohkaide rabas seminára Gos lea Sámeeana ?.
2.11.2012 diibmu 12.00 rájes .
Kulturdutkamuša perspektiivvas Sámeeatnamis lea báikin máŋga mearkkašumi ja dat lea rievdilis doaba , man sáhttá geahčadit máŋgga perspektiivvas .
Semináras sierra surggiid dutkit guorahallet báikki doahpaga , Sámeeana ovdamearkan .
Sámeeana sáhttá leat gielas , luođis , duojis , muittuin , govahallamiin , dáiddabargguin dahje olbmuin guhkkin eatnandieđalaš Sámeeatnamis .
Semináras almmustahtto Kalevalaseura 91. jahkegirji Saamenmaa - Kulttuuritieteellisiä näkökulmia ( SKS ) .
Girjjis kártejuvvo sámedutkamuša dáládilli áibba ođđa perspektiivvain , maid fállet lagamustá ođđa buolvva dutkit .
Seminárai beassá nuvttá ja dat lea suomagielat .
Seminára temá joatkašuvvá Sajosis dmu 19.00 Sámemusihkkaguovddáža ja Kalevalaseura lágidan konsearttas .
Konsearttas loaiddastit Ulla Pirttijärvi-Länsman Ulda-joavkkuinis sihke Tiina Aikio ja Annukka Hirvasvuopio-Laiti , geaid čuojaldahttá Heikki Nikula .
Konsearttas gullat árbevirolaš ja ođđaáigásaš juoigama sihke eará sámemusihka .
Dasa lassin girječálli , doaimmaheaddji ja filbmadahkki Ima-Aikio Arianaick lohká konseartta áigge divttaidis , maidda addá ivnni hearkkes čuovgagovvačájáhus .
Konseartta sisabeassanbileahta haddi lea 5/8 euro .
Bileahtaid vuovdin álgá Sajosa infos diibmu ovdal konseartta álggu .
Konsearttas lea boddu , goas restoráŋŋa Galla bálvala konseartta guldaleddjiid .
Lassediehtu seminára birra :.
xxx.
xxx.
xxx.
xxx.
Lassediehtu konseartta birra :.
xxx.
xxx.
Anu Magga.
Sámenuorat čuvgejedje mearrideddjiid.
Sámedikki nuoraidráđđi ja Suoma Sámi Nuorat ro lágidedje Helssegis seminára sámenuoraid dáládilis ja boahttevuođas Suomas .
Semináras sámenuorat bukte ovdan sidjiide áigeguovdilis ja dehálaš áššiid .
Árbevirolaš ealáhusaid dáládilli , eatnigiela mearkkašupmi , sámi oahppoplána dehálašvuohta ja olgosápmelašvuohta ledje guovddáš áššit , maid nuorat bukte ságaineaset ovdan .
Sámenuoraid oainnuid lassin seminárai ledje bovdejuvvon buot riikkabeivviin čohkkájeaddji bellodagaid ovddasteaddjit panelaságastallamii , mas bellodagat ožžo vástidit guđege bellodaga linjá mielde sámiide ja eandalit sámenuoraide guoski gažaldagaide .
Seminára rabai Suoma sámedikki ságadoalli Klemetti Näkkäläjärvi .
Näkkäläjärvi loktii iežas sáhkavuorustis ovdan buorrin ovdamearkan váikkuhanvejolašvuođain nuoraid aktiivvalašvuođa sámepolitihkas .
Sámedikki nuoraidráđi ságajođiheaddji Laura-Maija Niittyvuopio muitalii sáhkavuorustis nuoraid vejolašvuođain ja hástalusain váikkuhit iežaset áššiide . ”.
Sámenuoraide lea bohciideamen vejolašvuohta váikkuhit sámenuoraid sajádahkii .
Riikkaviidosaččat dán vejolašvuođa bohciideami galgá dorvvastit ekonomalaččat bissovaš čovdosiiguin ja resurssaiguin . ”.
Panelaságastallamis ledje báikki alde Suoma Guovddáš ( Suomen Keskusta ) - bellodaga Simo Rundgren , Suoma Sosiálademokráhtalaš Bellodaga Johanna Ojala-Niemelä , Suoma Ruoŧŧelaš álbmotbellodaga Astrid Thors , Kansallinen Kokoomus - bellodaga Heikki Autto ja Ruoná Lihtu Outi Alanko-Kahiluoto .
Panelas erenomážit áigeguovdilis áššin badjánii ILO 169-soahpamuš , ja dasa ovdan boahtán guokte sierralágan oainnu sámenuoraid iežaset gažaldagaide .
RKP ja Ruoná lihtu ovddasteaddjit dajaiga bellodagaid linnján doarjut nannosit ILO 169-soahpamuša ratifiserema .
Suoma Guovddáš - bellodaga , Kansallinen Kokoomus bellodaga ja SDP ovddasteaddjit dadje bellodagaid oaidnun , ahte ILO-169-soahpamuša ii dál leat vejolaš ratifiseret , dasgo bellodagat gáibidit detáljaid dárkilut geahčadeami , ee. sápmelašmeroštallamis ja eanariektegažaldagain .
RKP ovddasteaddji Thors lei heahkastuvvan eará ráđđehusbellodagaid ( Kok , SDP ) negatiiva oainnus , dasgo dán ráđđehusbaji ráđđehusprográmmas lea oaivil ratifiseret gažaldatvuloš soahpamuša .
Semináras Suoma sámenuoraid ságajođiheaddji Tuomas Aslak Juuso deattuhii ON:a eamiálbmogiid vuoigatvuođaid julggaštusa mearkkašumi oppa sámekultuvrra ja – giela ovddideamis ja oktan guovddáš áššin ILO 169-soahpamuša ratifiserenproseassas . ”.
ON:a eamiálbmogiid vuoigatvuođaid julggaštus ja ILO 169-soahpamuš sulastahttet sisdoaluset dáfus sakka nuppiideaset .
Suopma lea mu mielas nannosit čatnasan ON:a eamiálbmogiid vuoigatvuođaid julggaštussii sihke dan sierra artihkkaliidda ja dan galggašii váldit vuhtii ILO 169-soahpamuša ratifiserenproseassas . ”.
Semináras nuorra sápmelaččat bukte ovdan sámekultuvrii guoski hástalusaid , muhto goit guđege nuora ságas vuhttui luohttámuš boahttevuhtii !.
Sámediggi oaččui riikkaidgaskasaš dovddastusa.
Sámedikki ja Meahciráđđehusa giite bálggesčuolli barggus Akwé : Kon – rávvagiid heiveheami várás .
Sámediggi , birasministeriija ja Meahciráđđehus ortnejedje 17.10 siidodáhpáhusa biodiversitehtasoahpamuša 11. oassebeallečoahkkimis Hyderabadis , Indias .
Dilálašvuođas ovdanbuktojuvvojedje Akwé : Kon – rávvagiid heiveheapmi Suomas Bátneduottara meahcceguovllu dikšun - ja geavahanplána ráhkadeamis .
Suopma lea vuosttas riika , mii lea heivehan jagi 2004 biodiversitehtasoahpamuša 7 oassebeallečoahkkimis dohkkehuvvon rávvagiid .
Eaktodáhtolaš Akwé : Kon – rávvagiid ulbmilin lea dorvvastit luonddu máŋggahápmásašvuođa seailuma sihke eamiálbmotkultuvra luonddugaskavuođa ja árbedieđu seailuma .
Akwé : Kon – rávvagat fállet vuogi , mainna sámiid oassálastima fidnuid ja plánaid válmmaštallamii , váikkuhusaid árvvoštallamii ja mearrádusdáhkamii sáhttá sihkkarastit .
Akwé : Kon – rávvagiid heiveheami Bátneduottara meahcceguovllu dikšun- ja geavahanplána ráhkadeamis válmmaštallojuvvui birasministeriija ásahan álbmotlaš artihkal 8(j)-bargojoavkku barggus .
Sámedikki ovddastii siidodáhpáhusas láhkačálli Aimo Guttorm .
Guttorm buvttii ságastis ovdan , ahte " Suoma sámediggi doallá Bátenduottara dikšun- ja geavahanplána válmmaštallama oktavuođas ollašuhtton Akwé : Kon - proseassa dehalažžan sámiid vuoigatvuođadili ollašuvvama dáfus . ".
Akwé : Kon – rávvagiid heiveheami lea válmmaštallan Meahciráđđehusa ja sámedikki vuođđudan oktasaš bargojoavku , masa sámediggi lea namahan lahtuid .
Bargojoavkku lahtut leat árbedieđu hálddašeaddjit ja bargojoavkkus leat ovddastuvvon iešguđet ahkejoavkkut ja sohkabealit sihke guovllu bálgosiid boazoisidat .
Bargojoavkku ságajođiheaddjin lea doaibman sámedikki II várreságajođiheaddji Heikki Paltto .
" Rávvagat vulget das , ahte eamiálbmoga ovddasteaddjit váldojuvvojit plánemii mielde aivve álggu rájes , ii easka dallego bargu lea juo ovdánan guhkás .
Lea aivve eará ášši bargat barggu ovttas ságástallamin go bivdit kommeanttaid juo oktii čállojuvvon veršuvdnii " , deattuha siidodáhpáhusas hállan sierraplánejeaddji Sanna-Kaisa Juvonen Meahciráđđehusa luonddubálvalusain . ".
Bargovuohki leamašan jierpmálaš buot oassebeliide , ja doaimmai duođaid bures . ".
" Meahciráđđehus áigu dieđusge geavahit dán bargovuogi maiddái dás duohko " , Sanna-Kaisa Juvonen lohpida .
Álbmotlaš biodiversitehtabargojoavkku lahttu sámedikki sáđajođiheaddji Klemetti Näkkäläjärvi lea duđavaš Suoma sámedikki ožžon dovddastussii . ”.
Leat bargan duođaid olu álbmotlaččat ja riikkaidgaskasaččatge artihkkala 8(j ) doibmiibidjama várás ja áinnas dovddastus , man oaččuimet ligge .
Bálggesčuolli rolla buktá maiddái vástu ja bargu lea velá olu ovddabealde sámiid árbedieđu suodjaleami várás Suomas ” , ságajođiheaddji árvala .
Stahtarađđi dohkkeha čakčat vuođđojurddamearrádusa álbmotlaš biodiversitehtastrategiijan jahkái 2012. ” Sámediggi vuordá biodiversitehtastrategiijas ja erenoamažit dan doibmiibidjamis olu .
Vuordit , ahte Suopma ollašuhttá álbmogiidgaskasaš báktečuollin álbmotlaš artihkal 8(j)-bargojoavkku loahpparaportta evttohan doaibmabijuid ” , Näkkäläjärvi deattuha .
xxx.
Birasministeriija COP11-siiddut.
Sámedikki kulturdoarjagiid ohcan 2013.
Sámediggi almmuha ohcanláhkai doarjagiid , mat mieđihuvvojit sámegielat kultuvrra ovddideapmái ja sámeservviid doaibmamii jahkái 2013 čujuhuvvon mearreruđas ( Sápmelaš kulturmearreruhta ) .
Doarjjaohcamušaid galgá čujuhit Sámediggái maŋimustá 30. skábmamánu 2012 d. 16.15 rádjai čujuhusain : Sámediggi , Sajos , 99870 Anár. Ohcanskoviid ja lassidieđuid fidne kulturčállis tel. 010 839 3103 ja šleađgapoastta bokte Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
Ohcanskovi t leat maiddái printemis Sámedikki interneahttasiidduin čujuhusas www.sámediggi.fi .
Doarjjaohcamušaid sáhttá doaimmahit buktimiin ieš dahje áššealbmá mielde dahje sáddet poastta bokte , áirasa mielde , telekopiijan dahje šleađgapoastta bokte .
Doarjjaohcamušaid sádden dáhpáhuvvá sáddejeaddji ovddasvástádusain .
Artisttaid lanjadat.
Artisttaid lanjadat , backstage , lea oaivvilduvvon lagamustá artisttaid várás .
Lanjadahkii gullá maid čábbudanlatnja ja feaskkerlatnja .
Lanjadagas lea beavdi ja stuolut 6 olbmui , suffá ja tv sihke riššu ja hivsset .
Čábbudanlanjas leat guhtta čábbudansaji , riššu ja hivsset sihke bivttasskáhpet .
Feaskkerlanjas lea minigievkkan , gos lea jiekŋaskáhppe , čáhceluoitta sihke mikrouvdna .
Auditoria Dolla lea dasttán lanjadaga bálddas .
Artisttaid lanjadat heive maid joavkobargolatnjan smávva čoahkkimiidda ja vuoiŋŋastansadjin ee. kongreassaid ja semináraid logaldalliide .
Čoahkkinlatnja Sisti heive unna čoahkkimii dahje joavkobargui 15-20 olbmui .
Sisti lea goalmmát gearddis .
xxx.
xxx.
STURRODAT Viidodat : 40 m2.
KAPASITEAHTTA : * Diplomáhtahámis : 15-20 olbmui TEKNIHKKA JA RUSTTEGAT :.
xxx.
xxx.
xxx.
* Fuom ! lanjas eai leat lásat .
* Videoráđđádallanteknihkka ja - oktavuohta.
* Čoahkkinfáladeamit .
Galgá diŋgot ovddalgihtii .
Anárašgiela giellajorgaleaddji virgi.
Sámediggi almmuha ohcanláhkái sámegiela doaimmahaga fásta.
anárašgiela giellajorgaleaddji virggi.
, man doaibmabáiki lea sámedikki čállingottis sámekulturguovddáš Sajosis Anára girkosiiddas .
Plánejeaddji virgesadjásašvuođa.
Sámediggi almmuha ohcanláhkai sámedikki oktavuođas doaibmi Davvi-Suoma sosiálasuorggi máhttinguovddáža sámeovttadaga plánejeaddji virgesadjásašvuođa.
Plánejeaddji doaibmabáiki lea sámedikki čállingottis sámekulturguovddáš Sajosis .
Plánejeaddji barggut leat meroštallon sámedikki bargoortnegis .
Gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu ( ásahus 1727/95 ) .
Barggu ceavzilis dikšuma veahkehit heivvolaš allaskuvladutkkus ja doarvái buorre sosiálafuolahusa dovdamuš .
Bálká mearrašuvvá sámedikki bálkávuogádaga gáibádusdási IV .
/ IV-III mielde ( vuođđobálká gaskkas 2 391,60 – 2 448,54 euro / mb ) .
Sadjásašvuohta álgá 1.1.2013 ja bistá 24.5.2013 rádjai .
Ohcamušaid oktan mildosiiguin galgá doaimmahit sámedikki čállingoddái 3.12.2012 dmu 16.00 rádjai čujuhusain Sajos , 99870 Inari .
Lassedieđu barggu birra oažžu sosiála- ja dearvvasvuođačálli Pia Ruotsalas tel. 010 839 3106 .
26.11.2012 , dmu 9.45 rájes , Sámekulturguovddáš Sajos , Anár.
Mii bovdet buot sámedoaibmiid guorahallat boahttevuođa deaddosurggiid ja ovddidit veahkkeruđaid čujuheami servošii dehálaš fidnuide .
Seminára iđitbeaivvi geavahat ohcanmeannudeami sihke kulturmearreruđa teknihkalaš rávvagiid gieđahallamii sihke gullat sierra ruhtadangálduid birra ja veaigebeaivve álggahat vuođđoságain Sámedikki " dáidda- , duodje- ja kulturpolitihkalaš " - prográmmahápmosa birra .
Ohcat giellabargiid.
Sámediggi ohcá davviriikkalaš sámegiela fága- ja resursaguovddáža vuođđudanprošektii anárašgiela giellabargi , nuortalašgiela giellabargi ja davvisámegiela giellabargi áigodahkii 1.1.2013-31.5.2014 .
Sámi parlamentarálaš ráđđi ( Suoma , Norgga ja Ruoŧa sámedikkiid oktasašbargoorgána ) álggaha ođđajagimánu 1. beaivve 2013 Davviriikkalaš sámegiela fága- ja resursaguovddáža vuođđudanprošeavtta , mii bistá geassemánu 30. beaivái 2012 .
Prošeavtta ruhtada EU Interreg IV A Nord Sápmi .
Dán oktavuođas Sámediggi ohcá áigodahkii 1.1.2013 – 31.5.2014 :.
1 mearreáigásaš nuortalašgiela giellabargi 1 mearreáigásaš anárašgiela giellabargi ja 1 mearreáigásaš davvisámegiela giellabargi .
Giellabargi bargguide gullet giellagáhtten , giela ovddideapmi , terminologiijabargu , giela normeren ja diehtojuohkin .
Giellabargái sáhttet maiddái biddjot eará barggut , mat gullet davviriikkalaš sámegiela fága- ja resursaguovddáža doibmii .
Seađáhusvuđđosaš gelbbolašvuohtagáibádussan lea barggu eaktudan skuvlejupmi ja dan lassin gáibiduvvo sámegiela dáidu .
Fidnui ohcat vuosttažettiin olbmo , geas lea sámegiella eatnigiellan dahje vástideaddji giellagelbbolašvuohta .
Mii deattuhat alit oahpu ( allaskuvllas / universitehtas ) sámegielas , vásáhusaid sullasaš bargguin ja gelbbolašvuođa sámi servodat- ja gielladilis .
Dasa lassin deattuhat ámmátlaš čehppodaga , ovttasbargo- ja gulahallannávccaid , sámegiela čálálaš dáiddu sihke návccaid bargat iešheanalaččat ja ulbmillaččat .
Davviriikkalaš sámegiela fága- ja resursaguovddáža bargogiellan leat sámegiella sihke suomagiella ja ruoŧa- / dárogiella .
Guovddáža ovddasvástádussan lea ovttas sámedikkiiguin davviriikkalaš giellaovttasbarggu nannen ja ovddideapmi nu , ahte guđege giellajoavkku sierranas dárbbut , hástalusat ja resurssat váldojit vuhtii , ja sámegiela riggudahttin ja dorvvasteapmi boahtte áiggis .
Giellabargi lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdásiid V / II .
/ IV mielde ( vuođđobálká 2 051,23 - 2 391,60 euro / mb ) .
Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit .
Bargobáiki lea sámedikki doaibmabáikkiin dahje eará sajis soahpamuša mielde .
Ohcamušaid čuvvosiiguin galgá doaimmahit Suoma sámedikki čállingoddái 10.12.2012 dmu 16.00 rádjai čujuhusain : Sajos , 99870 Anár. Lassidieđuid barggus addá vs. gielladorvočálli Tarja Porsanger tel. 050 343 1299 .
Sámediggi deaivvadii Suoma ráđđehusain.
Oaiveministtar Jyrki Katainen lei bovden sámedikki stivra eahketskuvlii gullat ráđđehusprográmma sápmelašáššiid girjema ollašuhttimis .
Sámedikki ságajođiheaddji Klemetti Näkkäläjärvi ja II várreságajođiheaddji Heikki Paltto leaigga otne , 12.12.2012 stáhtaráđi gullan láhkai .
Ságajođiheaddji Näkkäläjärvi gieđahalai ságastis Ilo 169-soahpamuša ratifiserema , sámegielaid ealáskahttinprorgámma ollašuhttima ja sámedikki resurssaid . ”.
Suomas lea dál erenoamáš vejolašvuođat ratifiseret ILO-soahpamuša .
Áššis eai dárbbašuvvo lasi čelggadusat , muhto politihkalaš dáhttu ” Näkkäläjärvi deattuhii .
Soahpamuš gáibida sámiid vuoigatvuođaid čoavdima eatnamii , čáhcái ja luondduriggodagaide .
Dáid sáhttá čoavdit sámediggelága , Meahciráđđehusa hállddahusmálle ja eanageavahusa guoski láhkaásahan ođasmahttinbarggu oktavuođas , ságajođiheaddji muitalii .
Sámedikki várreságajođiheaddji Heikki Paltto muitalii stáhtaráđđái sámiid boažodoalu erenoamášsárgosiin ja doarjjadárbbuin .
Sámedikki ovddasteaddjit deattuheaigga , ahte ILO 169-soahpamuša ratifiseren gáibida sierravuoigatvuođaid sámiid boažodoaluin bargamii .
Boažodoallu ráhkada sámiid ávnnaslaš kultuvra vuođu áidna sámiid ealáhussan , mii fállá birrajagaš ealáhusa ” Ledjen hui ilus ahte stáhtaráđis badjánedje ságatallama vuollai sámiid boažodoalu dárbbut ja erenoamášgažaldagat , ” Paltto muitalii .
Ráđđehusa eahketskuvllas sohppojuvvui , ahte barggu eamiálbmogiid guoski ILO-soahpamuša ratifisereneastagiid jávkadeami dihte joatkit nu ahte vuoigatministeriija jođiha eará vástuministeriijaid ja sámedikki gaskasaš ovttasbarggu .
Sápmelašáššiid ministtarjoavku hábmejuvvo mearridit politihkalaš linjema gáibideaddji sápmelašáššiin ja erenoamážit sámesoahpamusaš ráđđádaladettiin ovdan boahtti gažaldagain .
” Lea dehalaš ahte stáhtaráđđi attii nana doarjaga Ilo 169-soahpamuša ratifiserenproseassa joatkimii ja ráđđehusprográmma sápmelašáššiid girjema olašuhttimii .
Ovttasbarggu boahttá sihkkarit álkidahttit dat , ahte stáhtaráđđi hábme sápmelašáššiid ministtarjoavkku .
Ministtarjoavkku vuođđudeapmi deattuha maid dan , ahte stáhtaráđđi doallá sápmelašáššiid girjema ollašuhttima hui dehalažžan ” Näkkäläjärvi deattuha .
xxx.
II várreságajođiheaddji Heikki Paltto.
Klemetti Näkkäläjärvi sáhka stáhtaráđi eahketskuvllas 12.12.2012 ( Suomagillii ).
Sámedikki muittuhančála stáhtaráđi eahketskuvlii.
Stáhtaráđi dieđáhus.
Sámedikki cealkámuš ILO soahpamuša nr 169 ratifiserengáibádusain.
Golbma ođđa anárašgielat oahppogirjji almmustuvve.
Anáraš Ella Sarre oahppogirji anáraččaid bivttasteamis almmuhuvvo vuossárgga juovlamánu 17. beaivve Sajosis .
Sarre girji ovdanbuktá anáraš bivttasteami ja duodjeárbevieru iežas gillii .
Anárašgielat vuođđooahpahusa dilli fas buorrána guvttiin ođđa matematihká girjjiin .
Ođđa oahppamateriálat leat Lohosierâ-nammasaš giđđalohkanbaji oahppigirji 1. luohkkái ja čakčalohkanbaji oahppigirji 2. luohkkái .
Lohosierâ-nammasaš matematihká oahppogirjjit leat jorgaluvvon Sanoma Pro Matikka-nammasaš ráiddus .
Olles ráidu šaddá jorgaluvvot anárašgillii .
Vuosttaš sámegielat jorgalusat Matikka-ráiddus almmuhuvvojedje jagis 2011 .
Davvisámegielat ráiddus váilot šat 5-6 luohkáid giđđagirjjit , mat almmuhuvvojit ovdal boahttevaš giđđalohkanbaji .
Anárašgielat čakčabaji oahppogirji Lohosierâ 1 lea almmuhuvvon jagis 2011 .
Lassedieđut dás .
Anarâš pivtâstem-nammasaš Ella Sarre girji ovdanbuktá ja oahpista anáraččaid bivttasteapmái , málliide ja bargovugiide iežas gillii .
Bures boahtin oahpásnuvvat ođđa girjái vuossárgga 17.12. dmu 16 go girji almmuhuvvo ja maiddái girjedahkki lea báikki alde ovdanbuktimin girjji .
Lassedieđut dás .
Ođđa davvisámegielat matematihká ráidu lea gárvvis.
Vuođđooahpahusa 1-6 luohkáide oaivvilduvvon ođđa davvisámegielat matematihká oahppogirjeráidu lea gárvánan .
Lohkoleaika - nammasaš ráiddu guokte maŋimuš jorgalusa , viđat ja guđat luohkáid oahppi girjjit giđđalohkanbadjái leat gárvánan ja daid lea vejolaš váldit atnui jagi 2013 álggus .
Lohkoleaika - ráidu lea jorgaluvvon Sanoma Pro Matikka - nammasaš ráiddus .
Olles ráidu almmuhuvvo maiddái anárašgillii , mainna leat dán rádjái almmuhuvvon golbma vuolleluohkáid oahppogirjji .
Lassedieđut dás .
Sámenuoraid dáiddadáhpáhus 2013 ordnejuvvo Heahtás.
Čuovvovaš Sámenuoraid dáiddadáhpáhus ordnejuvvo Márjjábeaivahkus duorastaga 14.3 .
Heahtá skuvlaguovddážis Eanodagas .
Dáhpáhusa temán lea teáhter .
Heahtás válljejuvvojit sámenuoraid ovddasteaddjit Nuorra Kultuvra - dáhpáhussii , mii ordnejuvvo Helssegis miessemánus .
Dáhpáhusa ordnemis Sámedikkis vástida plánejeaddji Anni Näkkäläjärvi .
Čuovo neahttasiidduid - doaimmahit lassedieđuid dáiddadáhpáhusas nu fárgga go vejolaš .
Dáhpáhusa báikkis mearridii skuvlen- ja oahppamateriálalávdegoddi čoahkkimisttis 17.12 .
Olggosaddimat.
Oahppamateriálat.
Dieđihančállosat.
Raporttat.
Anárašgiella , duodji.
( anáraš bivttasteapmi ).
sárgumat : Ella Sarre.
gráfalaš hábmen : Hannu Tikkanen.
siiddut : 180.
210 x 297 cm , garra bearbma.
haddi : 35,00 €.
dássi : buohkat.
Sámediggi 2012.
Ella Sarre , guhte oahpai duddjoma eatnistis árbevirolaš vuogi mielde , lea duddjon buotlágan sámedujiid ja dávjá doaibman gurssaid oahpaheaddjin .
Dal son lea čohkken daid eallinagis čoggojuvvon dáidduid , bargovugiid ja málliid anárašgielat girjin .
Su eatnis ledje buot mállet , dáiddut ja bargovuogit iežas oaivvis , iige son geavahan oppa báhpárage minstariid sárgumiidda .
Dál leat boares mállet , bargovuogit ja duddjongiella ráddjojuvvon bearpmaid sisa oahppogirjin .
Vuosttaš anárašgiela álgooahppogirji vuolleskuvlla ohppiide almmustuvai.
" Tiervâ !.
Muu nommâ lii Ánná .
Mii tuu nommâ lii ? ".
Ná álgá vuolleskuvlla ohppiide oaivvilduvvon vuosttaš anárašgiela oahppogirji.
mii almmustuvai aiddo skuvllaid giđđalohkanbaji álgui .
Oahppogirji lea oaivvilduvvon vuođđooahpahusa vuolit luohkáide ja dat jođiha Ánná ja Saammâla fárus mátkái anárašgillii ja kultuvrii .
Áhkku , anárašgillii ákku , orru Pakšvuona gáttis , gos Ánná fitná dávjá .
Anárašgiela lea dál vejolaš oahppat miellagiddevaš vugiin áhku máidnasiid ja Ánná ja Saammâla ságastallamiid bokte .
Girjji máidnasiid báldii seammá siidduide leat čohkkejuvvon iešguđet teavstta ođđa sánit .
Lohkanbihtáid loahpas leat máidnasiidda laktáseaddji lávlagat , mat buktet suohttasa oahppodiimmuide .
Girjji lea dahkan Teija Linnanmäki ovttasbarggus govaid dahkki Riitta Ahoneniin .
Girjji lea goasttidan sámediggi ja dat lea fidnemis Duodjegávppis Sajosis , Sámi duoji fierbmegávppis ja sámedikki skuvlen- ja oahppamateriáladoaimmahagas info ( at ) sámediggi .
xxx.
Lassedieđut dás .
Anárašgiela áppes oaččui bargogirjji.
Anárašgiela jagis 2011 almmuhuvvon čakčalohkanbaji áppes lea ožžon bargogirjji.
xxx.
Bargogirjji lea dahkan Matti Morottaja , Guovža Sámmola Máhtte , ja govaid dasa Daniel Gelencsér .
Girji lea fidnemis Duodjegávppis Sajosis ja sámedikki skuvlen- ja oahppamateriáladoaimmahagas , info ( at ) sámediggi .
Lassedieđut dás .
Sámi Giellagáldu – Davviriikkalaš sámegiela fága- ja resursaguovddáža ásahanprošeakta.
Sámi parlamentarálaš ráđđi ( Suoma , Norgga ja Ruoŧa sámedikkiid oktasašbargoorgána ) lea álggahan ođđajagimánu 1. beaivve 2013 davviriikkalaš sámegiela fága- ja resursaguovddáža ásahanprošeavtta .
Prošeavtta áigge sámi giellaovttasbargu ovddiduvvo ja nannejuvvo , ja dan várás vuođđuduvvo oktasaš giellaguovddáš , Sámi Giellagáldu .
Giellagáldui lea ulbmilin čohkket sámegiela giellabálvalusaid , mii veahkeha gávdnat dieđuid sámi giellaámmátlaš jearaldagain .
Dárkkuhussan lea , ahte guovddážis boahtá leahkit stuorámus ovddasvástádus sámi giellaovttasbarggus , giellaámmátlaš barggus ja sámegiela giellabálvalusaid addimis giellageavaheddjiide .
Guovddážii gullet vihtta iešguđege sámegiela : lullisáme- , julevsáme- , davvisáme- , anáraš- ja nuortalašgielat giellabargit ja giellajuhkosat .
Sii deaivvadit háleštit giellagažaldagain , vai sámegielaid gaskasaš ovttasbargu lassána ja nanosmuvvá .
Prošeavtta áigge giellaguovddáš heivehuvvo ja čadnojuvvo dáláš institušuvnnaid ovddasvástádusaid , bargguid ja ruhtadeami ektui .
Prošeavtta áigge golmma riikka sámedikkit čovdet giellaguovddáža fásta ruhtadeami ja ásahit bissovaš giellaguovddáža jagis 2014 , go prošeaktaáigodat nohká .
Giellagáldu rahppui virggálaččat Anáris 20.2.2013 , ja das leat álggahan oktiibuot ovcci giellabargi .
Prošeavtta ulbmilat.
Sámi giellagáldu lea Sámi parlamentáralaš ráđi vuollásaš ja dat lea sámi álbmoga oktasaš mearridanorgána sámegiela gažaldagain .
Sámi giellagáldu ulbmilin lea seailluhit ja ovddidit dan kulturárbbi , mii gullá sámegillii ja ná doaibmat fágalaš áššedovdiorgánan , ovttastahttit ja heivehit oktii sámegiela geavaheapmái ja gáhttemii guoskevaš doaimmaid ja koordineret sámi giellaovttasbarggu .
Sámi giellagáldu ovddasvástádussan lea ovttas Sámedikkiiguin :.
Nannet ja ovddidit davviriikkalaš giellaovttasbarggu.
Nannet ja ovddidit sámegiela nu , ahte guhtege giellajoavkku sierranas dárbbut , hástalusat ja resurssat váldojit vuhtii , ja.
Riggudahttit sámegiela ja sihkkarastit dan boahtte áiggis.
Sámi giellagáldu bargun lea gozihit buot sámi giellasuorggi gažaldagaid ja koordineret daid ovttasbarggus sámedikkiiguin ja eará sámi giellasuorggi institušuvnnaiguin .
Guovddáža barggut ja ovddasvástádusat leat dynámalaččat nu , ahte guovddáža doaimmaid lea vejolaš ovdánahttit guđege áigodaga sámegiela giellaámmátlaš dili ja dárbbuid mielde .
Giellaguovddáš ii ásahuvvo álggus fysalaš institušuvdnan , muhto dat baicce doaibmá sámedikkiid oktavuođas .
Prošeavtta áigge guovddáža fásta ruhtadeapmi sihkkarasttojuvvo ja guovddáš šaddá bissovažžan.
xxx.
Sámi giellagáldu barggut.
Giellagáldu bargun lea terminologiijabargu , giela normeren , báikenammabargu , giellagáhtten , giela ovddideapmi , nammabálvalus ja rávven sámegielaid guoskki gažaldagain .
Giellagáldu bargit čađahit geavatlaš giellabarggu . Sii maiddái válbmejit áššiid iežaset gielain giellajuhkosiidda .
Giellajuhkosat addet ávžžuhusaid sámegielaid geavaheamis .
Giellabargiin sáhttá maiddái jearrat rávvagiid sámegielaid geavaheamis .
xxx.
Fidnu jođiha Suoma sámediggi ja dan ruhtadit Interreg IV A Nord Sápmi , Lapin liitto , Romssa fylkkasuohkan , Nordlandda fylkkasuohkan ja lassin Suoma , Norgga ja Ruoŧa sámedikkit .
Sámi Giellagáldu Facebookkas.
Ođđa tearpmat ja normeremat :.
S ámi Giellagáldu almmustahttá sámegielaid ođđa terminologiija ja normeremiid čujuhusas giella .
PR OŠEAKTA LEA NOHKAN.
Sámi giellaovttasbargu ođđa vuođu ala – davviriikalaš prošeavtta ođđa bargit deaivvadedje Sajosis.
Davviriikalaš Sámi giellagáldu – prošeakta ovttasta hádjánan sámi giellaovttasbarggu .
Suoma , Ruoŧa ja Norgga sámedikkit leat guhká plánen ođđa vuođu sámi giellaovttasbargui .
Prošeakta ovttasta viđa sámegiela ( davvisáme- , anáraš- , nuortalaš- , julev- ja lullisámegielaid ) bargiid oktan giellaovttasbarggu resursaguovddážin .
Ođđa giellabargit deaivvadedje vuosttaš geardde Sajosis guovvamánu 20. beaivve .
Sámi Parlamentáralaš Ráđđi , mii lea Davviriikkaid sámedikkiid ovttasbargoorgána , mearridii giellaovttasbarggu ođđasisorganiseremis ja viiddis giellaovttasbargofitnu álggaheamis jagis 2008 .
Suoma sámedikki várreságadoalli Heikki Paltto gávnnahii ođđa giellaovttasbarggu álggahansemináras , ahte lea ilus das go Suoma sámedikkis lea gudni jođihit dán stuorámus riikka rájáid rasttildeaddji giellaprošeavtta mii goassege lea álggahuvvon .
- Sávan , ahte dát prošeakta nagodivččii nannet ja ovddidit buot sámegielaid servodagas ja lasihit ovttasbarggu riikka rájáid rastá .
Ballun namalassii lea , ahte sámegielaid terminologiija ja sátnevuorká šaddá juohke riikkas nu iešguđetláganin , ahte daid hállit eai šat gulahala gaskaneaset , gávnnahii Paltto .
Sámi Parlamentáralaš Ráđi ja Norgga sámedikki ságadoalli Egil Olli deattuhii ságastis , ahte prošeavtta deháleamos bargu lea bisuhit ja ovddidit oktasaš giela .
– Bargat dan ovdii , ahte gulahallat riikka rájáid rastá maiddái boahttevuođas , gávnnahii Olli .
Prošeavtta hoavda Anne-Maria Magga muitalii , ahte fidnu čohkke ovttasbargui vihtta sámegiela ja ovcci áššedovdebargguin doaibmi giellabargi , geat ovddastit buot prošeavtta gielaid .
Dasa lassin Suoma ja Norgga sámedikkiin leat moatte hálddahusbargi prošeavttas .
– Sámi Giellagáldu ii nappo leat muhtun fysalaš báikái sajáiduvvon guovddáš , baicce giellaovttasbargu Suoma , Ruoŧa ja Norgga sámedikkiid gaskkas .
Ođđa bargit barget sámedikkiid čállingottiin , muitalii Magga .
Govas leat Sámi Giellagáldu bargit , stivrenjoavkku lahtut ja Suoma ja Norgga sámedikkiid njunnožat .
Ođđa giellabargit deaivvadedje vuosttaš geardde Sajosa parlamentasále Soljjus ordnejuvvon prošeavtta álggahandeaivvadeamis .
Govas Suoma sámedikki várreságadoalli Heikki Paltto , prošeaktahoavda Anne-Maria Magga ja Norgga sámedikki ja SPN ságadoalli Egil Olli .
Lassedieđut prošeavttas ja Sajosis 20-21.2.2013 ordnejuvvon álggahansemináras :.
- Egil Olli dás.
- Heikki Paltto dás.
- Anne-Maria Magga dás.
- Ante Aikio dás.
- Nils Øivind Helander dás.
- Marja-Liisa Olthuis dás .
Mearreáigásaš prošeaktahoavda.
Sámediggi almmuha ohcan láhkai prošeaktahoavdda mearreáigásaš barggu , mii álgá 2.4.2013 ja nohká 30.6.2014 .
Prošeaktahoavda jođiha davviriikkalaš sámegiela fága- ja resursaguovddáža ásahanprošeavtta , Sámi Giellagáldu ja vástida prošeavtta ollašuhttimis ja koordineremis .
Bargui gullá plánet giellaguovddáža strategiijaid ja organisášuvnna ja maiddái oažžut guovddáža doaimma fástan .
Prošeaktahovdii sáhttá mearridit eará doaimmaid , mat gullet davviriikkaid oktasaš sámegiela ámmát- ja resursaguovddáža ásahanprošektii .
Seađáhusvuđđosaš gelbbolašvuohtagáibádussan lea barggu eaktudan skuvlejupmi ( sámedikkis addojuvvon ásahus 1727/1995 ) ja lassin eaktuduvvo sámegiela dáidu .
Barggu ceavzilis dikšuma ovddidit heivvolaš allaskuvladutkkus , hárjánupmi gáibideaddji hálddahusbargguin , hovdemis ja davviriikkalaš oktasašbarggus , buorit gulahallandáiddut ja maiddái doarvái buorre dáro- / ruoŧagiela ja buorre suomagiela dáidu .
Prošeaktahoavdda doaibmanbáiki lea sámekulturguovddáš Sajosis Anára kirkosiiddas ja son lea bálvalangaskavuođas Suoma sámediggái .
Bálká mearrašuvvá Suoma sámedikki bálkávuogádaga gáibádusdási IV ja das III-II luohká mielde ( vuođđobálká 2448,54 – 2505,49 euro / mb ) . Vuođđobálkká lassin máksojuvvojit 24 % sámeguovllu lassi ja vásáhuslasit , mat mearrašuvvet bargohárjánumi mielde .
Ohcamušaid mildosiiguin galgá doaimmahit Suoma sámedikki čállingoddái 12.3.2013 dmu 16.00 rádjai čujuhusain : Sajos , 99870 Anár.
Lassidieđuid barggus addá giellaáššiidčálli Anne-Maria Magga tel. 010 839 3119 ja gielladorvočálli Siiri Jomppanen tel. 050 493 9018 .
Sámenuoraid dáiddadáhpáhus lahkona.
Dán jagáš Sámenuoraid dáiddadáhpáhus ordnejuvvo Heahtá skuvlaguovddážis 13.-14.3.2013 .
Dáiddadáhpáhus bistá dán jagi guokte beaivvi , ja dat álggahuvvo gaskavahko eahkeda konsearttain , man váldonásti lea rapmusihkkár Ailu Valle .
Su lassin konsearttas leat maiddái máŋggat earát lávdde nalde , nugo Ibbá Lauhamaa , Powerdancers , Mikkel Rasmus Logje , Anna-Reetta Niemelä , Ingá-Máret Gaup-Juuso ja Issát Sámmol Hætta .
Dát konsearta lea buohkaide rabas ja nuvttá .
Sámenuoraid dáiddadáhpáhussii leat boahtán bures dieđiheamit .
Dán rádjai leat dieđiheamit boahtán juo 280 , muhto go maŋemus dieđiheamit ollejit lea lohku sihkkarit badjel 300 .
Dán jage oassálastet mánát ja nuorat birra sámi guovllu , oktiibuot 11 eará skuvllas .
Maiddái Roavvenjárggas ja Oulus oassálastet sámegieloahppit .
Teáhtergilvui leat dieđihan guhtta joavkku .
Govva ja diktagilvui , mas fáddan lea “ Áillohačča riegádeamis 70 jagi ” , leat oassálastit buot dáin ovttanuppelot skuvllas .
Sámenuoraid dáiddadáhpáhus lea oassi Nuori Kulttuuri-dáhpáhusa .
Dáiddadáhpáhusa eará lágideaddjit leat Johtti Sápmelaččat ry .
, Eanodaga gielda , Sámediggi nuoraidráđđi , Sámi mánáidkulturguovddáš , Sámemusihkkaguovddáš ja Skábma filbmaguovddáš .
Lassedieđuid sámenuoraid dáiddadáhpáhusa birra gávnnat dákko .
Dán jage gávdno sámenuoraid dáiddadáhpáhus maiddái facebookkas :.
Oaidnalit Heahtás !.
Bargojoavkoovddastus.
Sámedikki čoahkkin.
Sámedikki čoahkkin ovddasta Sámedikki bajimuš mearridanválddi .
Dat čoahkkana 4-5 geardde jagis .
Sámedikki čoahkkin mearrida váldooasis sámedikki addin cealkámušain , evttohusain ja eará oaiviliin .
Stáhtaráđđi mearrida sámedikki lahttun ( 21 ) ja várrelahttun ( 4 ) sámediggeválggain eanemus jienaid ožžon olbmo , goittotge nu , ahte juohke sámi ruovttuguovllu gielddas ( Eanodat , Anár , Soađegilli ja Ohcejohka ) bohtet uhcimustá golbma lahtu ja guđege gielddas okta várrelahttu .
Jagi 2011 válggaid boađusin doaibmabadjái 2012 - 2015 válljejuvvojedje čuovvovaš lahtut ja várrelahtut :.
Lahtut :.
Näkkäläjärvi Klemetti , ságajođiheaddji.
Paltto Heikki , II várreságajođiheaddji.
xxx.
Magga-Vars Petra.
Nuorgam Anne.
xxx.
Várrelahtut :.
xxx.
Gáregasnjárgga ja Avvila joavkkut ovddastit sámenuoraid riikaviidosaš Teatris-festiválas.
Gáregasnjárgga nuoraid dánsunteáhterjoavku Spektrolihtat ja Avvila nuoraid Bohccostallit teáhterjoavku válljejuvvojedje ovddastit sámenuoraid riikaviidosaš Teatris-festiválii .
Enodaga Heahtás dollojuvvon Sámenuoraid dáiddadáhpáhusas bálkášuvvojedje maid nuorra govvadáiddarat govvadáiddagilvvus , mii lei ordnejuvvon sámiid dovdoseamos dáiddar Nils-Aslak Valkeapää , Áillohačča vuoiŋŋas .
Sámenuoraid dáiddadáhpáhusa ordnejeaddjit illudedje das , ahte dáiddadáhpáhus fas geasuhii nu stuorra movttegis nuoraidjoavkku .
Heahtá skuvlaguovddáža lihkadanhálla dievai ravddaid mielde go nuorat oahpaheddjiiguin ja bagadalliiguin buot sámeguovlluin ollejedje dáhpáhusbáikái .
Dáiddadáhpahusat leat ordnejuvvon 1970-logu álgojagiid rájes ja dat leat šaddan dehálas arenan sámenuoraide sihke dáiddalaš bargguid ja sámegiela geavaheami olis .
Dáhpáhus lea fállán vuosttaš lávddi , gehččiid ja guldaleddjiid máŋgasiidda dán áigge dovddus sámedáiddariidda . Dáiddadáhpáhus lea movttidahttán nuoraid musihkka- ja teáhterbargguide , dánsumii , govvadáidagii ja čállimii .
Dáiddadáhpáhus lea áidna jahkásaš sámegielat nuoraid dáhpáhus Suomas .
Govas leat teáhtergilvvu duopmárat Erkki Hetta , Issát Sámmol Hetta ja Pauliina Feodoroff addimen máhcahaga ja bagadallama Avvila Bohccostallit - jovkui .
Heahtás gaskavahku ja duorastaga 13.-14.3. dollojuvvon dáiddadáhpáhusa váldotemán lei teáhter , mii čuovvu riikaviidosaš Nuorra Kultuvra-dáhpáhusa njuolggádusaid .
Sámenuoraid dáhpáhusas lea dasa lassin jahkásaččat earenoamáš sámi temá .
Dán jagi dat lei laktojuvvon Áillohačča riegádeami 70-jagi ávvujahkái .
Nuorra dáiddarat oassálaste Áillohačča vuoiŋŋas ordnejuvvon govvadáiddagilvui oktiibuot 165 dáiddagovain ja diktačállingilvui oktiibuot 46 davvi- ja anárašgielat divttain .
Govas dánsunteáhterjaovku Spektrolihtat Gáregasnjárggas.
Joavkkus dánsot Alisa Pieski , Mira Pohjanrinne , Katja Haarla , Birit Haarla , Pinja Pieski ja Biret-Inga Pieski .
Avvila vuolleskuvlla sámeluohkáid oahpaheaddjit Bigga-Helena Magga ja Maarit Niittyvuopio leigga bagadallan Bohccostallit – joavkku Čuoikkaid konsearta – nammasaš teáhterbihtá .
Joavkkus čájáhallet Ida Grønmo , Sunna Vihervirta , Anna Tervahauta , Fasku-Oskal Magga , Vilho-Simon Mäkinen , Jan-Kristian Magga , Ellenoora Haataja , Sandra Salminen ja Lassi-Olavi Mäkinen .
Spektrolihtat- ja Bohccostallit joavkkut vulget ovddastit sámenuoraid riikaviidosaš Nuorra Kultuvra – dáhpáhussii gullevaš Teatris-festiválii Helssegii miessemánus .
Teáhtergilvvus bálkášuvvui dasa lassin stipeanddain Ohcejotnjálmmi skuvlla 0-3-luohkálaččaid Eallu lea dál gárddis – nammasaš teáhterbihttá , man lei bagadallan Siv Carita Holm .
Nubbi stipeanddain bálkášuvvon Silbasuonat – nammasaš joavku ovddastii báikálaš Heahtá skuvlla .
Giđa ijat čuovgadat – nammasaš teáhterbihtá lei bagadallan Iŋgá-Máret Gaup-Juuso .
Govvadáiddagilvvus bálkášuvvojedje oktiibuot 12 nuorra dáiddara , main viđas ožžo dasa lassin earenoamáš máinnašumi .
Stipeandda ja earenoamáš máinnašumi ožžo Olavi Hetta Vuohčus , Aino-Marja Lampela Dearpmážis , Emil Eliasson Gilbbesjávrris , Elen Ánne Juuso Gárasavvonis ja Elle-Maari Kokkonen Anáris .
Stipeanddain bálkášuvvojedje Elle Raudasoja Ohcejogas , Pinja ja Alisa Pieski Gáregasnjárggas , Jasmin Nuorgam Avvilis , Sara Keränen Avvilis , Rosamaria Mattila Gárasavvonis ja Anette Kosonen Vuohčus .
Govas Elle-Maari Kokkonen govvadáiddagilvui oassálastán bargu , mii bálkášuvvui oktan buoremusain .
Sámenuoraid dáiddadáhpáhusa ordnii sámediggi ovttasbarggus Heahtá skuvllain ja Johtti Sápmelažžat - servviin .
Čuovvovaš dáhpáhusa temán lea dánsun ja dáhpáhusa ordnenvuorus Soađegilli .
Sámedikki gallestalai Brysselis.
Europarlamentarihkar Nils Torvalds lea bovden Suoma Sámedikki doallat čoahkkima Brysselii ja oahpásmuvvat EU:a doibmii .
- Dát lea historjjálaš dilálašvuohta .
Vuosttas geardde sámiid parlamentáralaš orgána doallá čoahkkima Eurohpa parlameanttas .
Seammás galledeapmi addá sámiide vejolašvuođa váikkuhit EU:a dásis .
Mii hálidat dán dásis EU:a áidna eamiálbmogin buktit ovdan min ja earáid váldokultuvrraid deattu vuolde ealli álbmogiid ja joavkkuid dárbbuid , Sámedikki ságadoalli Klemetti Näkkäläjärvi muitala .
Eurohpa Uniovdna lea čatnasan árktalaš dieđáhusastis dialogai eamiálbmogiiguin .
Dialoga lea leamaš olgoáššiid komissára Catherine Ashtoniin su Suoma galledeami oktavuođas jagis 2011 .
- Muđui dialoga lea báhcán uhcánin , Näkkäläjärvi muitala .
Lean duođaid ilolaš , ahte Nils Torvalds lea bovden min Brysselii ja son lea vuosttas europarlamentarihkarin duođaid ovddideamen dialoga EU:a ja eamiálbmogiid gaskkas .
Dát doaibmá mu mielas buorrin ovdamearkan maid EU- komiššuvdnii das , ahte dat berre váldit dialoga eamiálbmogiiguin duođas .
- Sámiid demokráhtalaččat válljejuvvon orgána doaibmá maid ovdamearkan Eurohpas .
Leat vel váidalahtti ollu joavkkut , main eai leat oppa dat vuoigatvuođat mat Suoma sámiide leat addojuvvon .
Muhto dainna ii gánnát nu čevllohallat , gávnnaha europarlamentarihkar Torvalds .
Misge lea ollu buoridanmunni .
Sámediggi ságastallá galledeami áigge erenomážit sámiid gielalaš , kultuvrralaš ja ealáhusaide guoski vuoigatvuođain EU:s .
Sámediggái lea lágiduvvon oahpásmuvvan Eurohpa Uniovnna ja komiššuvnna doaimmaide ja deaivvadeapmi komissára Olli Rehniin .
Sámediggi oahpásmuvvá maid Suoma bissovaš ovddastusa doibmii Brysselis ja deaivá EU-ráđi olmmošvuoigatvuođabargojoavkku ovddasteddjiid .
- Sávvat galledeamis ollu .
Dehálamos ulbmilin lea oažžut áigái bissovaš ráđđádallanvejolašvuođaid EU:ain ja oažžut sámegažaldagaid buorebut ovdan EU:a politihkas .
Erenomáš ulbmilin lea dorvvastit EU:a InterregSápmi – ruhtadanprográmma seailun iežas prográmman , dan ruhtadeami dorvvasteapmi ja prográmma hálddahusa ja byrokratia geahppudeapmi .
Beaktilamos vuohki livččii sirdit prográmma hálddašeami njuolga sámediggái .
Sávvat maid spirepolitihka ovddideami EU:a dásis nu , ahte sihke spiriid suodjaleapmi ja sámeboazodoalu hárjeheapmi livčče dássedeattus ja ealáhusa hárjeheami suodji lea dorvvastuvvon , ságadoalli Näkkäläjärvi gávnnaha .
Sámiid boarrásiidbarggu ovddidanbeaivvit III 22.5.2013.
Sámedikki hálddašan SaKaste – Sámiid sosiála- ja dearvvavuođabálvalusaid ovddidan-ráhkadus– fidnu lágida goalmmát geardde sámiid boarrásiidbarggu ovddidanbeivviid .
Fidnus ovddiduvvojit sámegielat bálvalusfálaldagat ja sámegiela ja kultuvrra vuhtii váldi doaibma-geavadagat sihke nannejuvvo bargoveaga máhttin .
Ovddidanbeivviid ja boarrásiidbarggu ovddideaddji-áššedovdijoavkobarggu vuođul fidnus ráhkaduvvo sámiid boarrásiidbarggu bargoneavvokássa , mii sisttisdoallá ávžžuhusaid ja doaibmamálliid sápmelaš boarrásiidbarggu bargiide .
Sámiid boarrásiidbarggu goalmmáŧ ovddidanbeivviid fáddán leat : Olmmošárvosaš boarisvuohta .
Maid gohcineiseválddit eaktudit sosiálafuolahusa ássanbálvalusain ? .
Sámegiela ja kultuvrra vuhtii váldin lágádus- ja orrunbálvalusain .
Ijahis idja-dáhpahusa várás stáhtadoarjja.
Ijahis idja-eamiálbmogiid musihkkadáhpáhus beasai stáhta doarjaga birei go kultur- ja valástallanministtar Paavo Arhinmäki mieđihii 10-jagašmátkki ávvudeaddji festiválai 10 000 euro kulturdoarjaga .
Doarjagat mieđihuvvojit veikkausvuoitováriin .
Ijahis idja lassin doarjaga birei bohte logi eará ođđa dáhpahusa .
Vihkkehallanvuloš stáhtadoarjaga dehalaš kriteara lea ovddidit ja bajásdoallat máŋggabealat dáidda- ja kulturfálaldaga , nannet váldegottálaččat iešguđetlágan dáiddasurggiid , ovddidit rikkavuložiid dásseárvosaš ja ovttaveardásaš oasálašvuođa ja oassálastima kultuvrii .
Ijahis idja lágiduvvo Anáris sámekulturguovddáš Sajosis 16 -18.8.2013 ja dat lea eamiálbmogiid musihkkafestivála , mii ovdanbuktá sámelmusihka lassin maiddái eará eamiálbmogiid musihka ja kultuvrra .
Guovttebeaivvat dáhpahus šaddá mánáid- ja nuoraidbeaivvis oktan bargobajiiguin ja mánáidkonsearttaiguin , musihkkasemináras , iešguđetlágan konsearttain sihke sámemusihkii vuodju klubba-eahkeđiin .
Jagi 2013 Ijahis idja temá lea ” Buolvvat ” , man vuođđojurddan lea buktit iešguđege buolvvaid ovddasteaddji sámemusihka čehpiid oktii sihke doibmet iešguđet ahkásaš sápmelaččaid kulttuvrralaš deaivvadanbáikin .
Dáhpáhus lea áidna sámemusihkkafestivála oba Suomas ja okta mearkkašahtti Davvi-Lappi geassedáhpáhusain .
Sámedikki lassin dáhpáhusa ordnedemiidda oassálastet ee. Anára Sámisearvi ro , Sámemusea Siida , Sámi oahpahusguovddáš , Anára gielda , YLE Sápmi ja Giellagas-instituhtta .
Lassidieđuid Ijahis idja-dáhpahusas :.
Golbma skihpáračča – girji japána- ja eŋgelasgielaide.
Kerttu Vuolab mánáid girji ja oahppamateriála " Golbma skihpáračča " almmuhuvvo japána- ja eŋgelasgielain .
Almmuhandilálašvuohta dollojuvvo sámi kulturguovddáš Sajosis maŋŋebárgga 7.5.2013 dmu 12.00 .
Dilálašvuohta lea rabas buot berošteddjiide .
Japánalaš goasttideaddji Genziro Ito hálidii almmuhit girjji japánalaš mánáide , geat manahedje guokte jagi dassái dáhpáhuvvan eatnandoarggástusas ja dan maŋŋá boahtán tsunamis iežaset lagamuččaid .
Son ozai heivvolaš muitalusa , mii sáhtášii jeđđet mánáid sin morrašis .
Son gávnnai Suomas Golbma skihpáračča- girjji , man Kerttu Vuolab lea jagi 1979 almmuhan ja masa son lea sihke ráhkadan teavsttaid ja govaid . Girji muitala čálli mánnávuođas .
Dat maid gieđahallá morraša , man mánát vásihit go okta oappážagain duššá : " Verva ja Geargámus nu čierruba , sudnos lea váivi , daningo buoremus skivir Várva albmái lea mannan . ".
Oabbá ii goittotge lean loahpalaččat jávkan .
Dallego " jussut " – geasi fiskes rásit- divvet gietti - álgá okta jussu fáhkkestaga hállat : " Itban dovdda mu ?.
Ledjen oktii du oabbá . ".
Sajosis ordnejuvvon dilálašvuođas leaba mielde girjji goasttideaddji Genziro Ito ja girječálli Kerttu Vuolab .
Goasttideaddji ja girječálli muitaleaba girjjis ja dan riegádanmuttuin ja mielas vástideaba girjái guoski gažaldagaide .
Dilálašvuođas fállojuvvo káffe .
Sámediggi lea almmuhan girjji jagi 2009 anáraš- , nuortalaš- ja davvisámegillii golmmagielat oahppamateriálan namain ´Golbma skihpáračča / Kulma skipárâš / Kolmm na ´zvaanaž .
Lassedieđut : hannu .
kangasniemi ( at ) sámediggi .
fi , 050-3641 385 ) .
Buresboahtin !.
Sámediggi almmuha ohcan láhkái davviriikkalaš sámegiela fága- ja resursaguovddáža vuođđudanprošeavtta , Sámi Giellagáldu mearreáigásaš davvisámegiela giellabargi barggu .
Bargu álgá dakkaviđe ja bistá 31.5.2014 rádjai .
Giellabargi bargguide gullet giellagáhtten , giela ovddideapmi , terminologiijabargu , giela normeren , diehtojuohkin ja rávvenbargu .
Giellabargái sáhttet maiddái biddjot eará barggut , mat gullet davviriikkalaš sámegiela fága- ja resursaguovddáža doibmii .
Seađáhusvuđđosaš gelbbolašvuođagáibádussan lea barggu eaktudan skuvlejupmi ja dan lassin gáibiduvvo sámegiela dáidu .
Giellabargi lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdásiid V / II .
/ IV mielde ( vuođđobálká 2079,95-2425,08 euro / mb ) .
Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit .
Bargobáiki lea sámedikki doaibmabáikkiin dahje eará sajis soahpamuša mielde .
Ohcamušaid čuvvosiiguin galgá doaimmahit Suoma sámedikki čállingoddái 17.5.2013 dmu 16.00 rádjai čujuhusain : Sajos , 99870 Anár.
Lassidieđuid barggus addiba prošeaktahoavda Marko Marjomaa 050 438 2484 ja gielladorvočálli Siiri Jomppanen tel. 050 493 9018 .
Duodjebájit láidestit mátkkálačča sámekultuvrra váibmosii.
Anára gilis sámekulturguovddáš Sajos vástida ođđaáigge kulturmátkkálačča , ng. modearna humanistta hástalussii beassat ieš oassálastit eallámuša buvttadeapmái , leat dan guovddážis .
Su dárbbuid jurddašemiin lea huksejuvvon Sajosa bargobádjekonseapta .
Boahttevaš gease Sajosis ollašuhttojit árbevirolaš ja vehá modearnage sámeduoji bargobájit , gos árbevieruin beroštuvvan mátkkálaččat besset ieža duddjot sámedujiid mátkemuitun .
Nuorra duojáriidda dahjege sámeduojáriidda loaiddastanbáiki.
Sajos bálkáha nuorra , easkka gárvánan sámeduoji ámmátlaččaid , duojáriid , fállat lagamustá mátkkálaččaide eallámušaid sámeduoji duddjomis .
Áššehasat ožžot válljet sierra duodjemolssaeavttuin mielamiela duoji ja duddjot alcceseaset mátkemuitun .
Duddjoma olis duojárat muitalit maiddái sámeduoji historjjás ja árbevieruin sihke iežaset duddjonvugiin .
– Jurdda bargobájiide lea bohciidan áššehasaid lassánan berošteamis sámekultuvrra ja árbevieruid ektui .
Ášši jođálmahtii Sajosis doaibmi eakti sámedujiid gávppi Duodji Shop beaivválaš jođiheaddji Aune Musta doarjja ovddidit nuppelágan buvttakonseptta dujiid oktavuhtii , muitala Sajosa márkanastinhoavda Marja Männistö .
Sámedikki hálddahushoavda Juha Guttorm gávnnaha , ahte idea duogážin lea maiddái figgamuš ovddidit Sajosa kultuvrralaš sisdoallobuvttadeami ođđa doaibmanvugiiguin , lasihit sámeduoji dovdama ja dan bokte lávdadit viidásabbotge dieđuid sámiin eamiálbmogin sihke lasihit sámedujiid vuovdima ja buoridit sámeduojáriid áigáiboahtoeavttuid .
– Lassin háliidit ovddidit ja ealáskahttit Sajosa deaivvadan- ja gávnnadanbáikin sihke fállat nuorra sámeduojáriidda barggu iežaset ruovttuguovllus .
Anáris lea álot duddjojuvvon ja geavahuvvon dat ávkin turisma dáfus , mas ovdamearkan leat máŋggat duodjegalleriijat ja – buvddat sihke bargobájit .
Erohussan duodjegávppiid ja Sajosa bargobájiid gaskkas lea dat , ahte Sajosis mátkkálaš beassá ieš oassálastit duddjomii ja oahppá áddet dan árvvu .
Iešguđetlágan duojit earálágan dárbui.
Mátkkálaš sáhttá duddjot iežas áigetávvala siste dadne- dahje bearalgiehtarieggá , čoarvečeavebátti , čuldon bátti , gákkesmuoraiguin gođđon čeaveliinni ja sisteseahka ja iešguđetlágan dákte- ja - čoarvedujiid .
Duodjebájit ollašuhttojit Sajosa čuvges váldoboahtagis mávssu vuostá .
Joavkkut galget várret iežaset bargobádjeáiggi , vuoi sidjiide sáhttá lágidit dárbbu mielde lassioahpaheddjiid .
Sajosa duodjebájit ollašuhttojit áiggis 17.6. - 12.8.2013 árgan dmu 11-17 .
Lassidieđut :.
xxx.
xxx.
xxx.
xxx.
xxx.
Áillohačča 70-jagi ávvudankonsearta Sajosis skábmamanus.
Sámekulturguovddáš Sajosis ordnejuvvo máilmmi beakkánamos dáiddáriidda gulli Nils-Aslak Valkeapää , Áillohačča , ávvudankonsearta 9.11.2013 .
Konsearttas muittašat Áillohačča eallinbarggu ja karriera .
Konsearta , mii ordnejuvvo 70-jagášávvudanjagi gudnin , buktá oktii joavkku juoigiid ja musihkkáriid , geaiguin Áillohaš dagai guhká oktasašbarggu eallimis áigge .
Konsearttas gullat lassin sámejuoigiid ođđa buolvva .
Konsearta lea musihka ja visuálalašvuođa váikkuheaddji ollisvuohta .
Sáles oktii suddet oktii Nils-Aslak Valkeapää juigosat , čuovgagovat sihke su divttat .
Konseartta dáiddalaš jođiheaddjin doaibmá komponista ja musihkkár Seppo Paroni Paakkunainen .
Eahkeda loaiddasteaddjin Áillohaš Doahkki ; Paroni Paakkunainen , Esa Kotilainen , Ilpo Saastamoinen , Matti Kontio , Eerik Siikasaari ja Rune Leskinen sihke Inga Juuso , Johan Anders Bær ja Niko Valkeapää .
Lassin čiegusguossit " Áillohačča verddet " . Konseartta ordnejit oktasašbarggus Máilmmi musihka guovddáš / Etnočuodjá !.
, Dáidaga ovddidanguovddáš / Lappi guovlodoaibmabáiki ja Sámediggi / Sámemusihkkaguovddáš .
Lassidieđut konsearttas :.
Sámenuorat bálkkašuvvojedje Teatris-dáhpáhusas.
Sámenuoraid ovddasteaddjit ožžo giitosiid riikaviidosaš Teatris-dáhpáhusas Helssegis .
Sámenuoraid dáiddadáhpáhusas njukčamánus válljejuvvon joavkkut , gáregasnjárgalaš Spektrolihtat ja avvillaš Bohccostallit , bálkkašuvvuiga guktot 500 euro stipeanddain .
Spektrolihtat – joavku lei ieš plánen ja ovttas Merja Pieskiin bagadallan Váimmustan lea dánsun – nammasaš prográmmas .
Joavkkus dánsot Alisa Pieski , Mira Pohjanrinne , Katja Haarla , Birit Haarla , Pinja Pieski ja Biret-Inga Pieski .
Avvila vuolleskuvlla sámeluohkáid oahpaheaddjit Bigga-Helena Magga ja Maarit Niittyvuopio leigga bagadallan Bohccostallit – joavkku Čuoikkaid konsearta – nammasaš teáhterbihtá .
Joavkkus čájáhallet Ida Grønmo , Sunna Vihervirta , Anna Tervahauta , Fasku-Oskal Magga , Vilho-Simon Mäkinen , Jan-Kristian Magga , Ellenoora Haataja , Sandra Salminen ja Lassi-Olavi Mäkinen .
Helssegis Nášunala teáhteris ja ođđa musihkkaviesus 24.-26.5. ordnejuvvon Teatris-dáhpáhus lea oassi riikaviidosaš Nuorra Kultuvra ( Nuori Kulttuuri ) - dáhpáhusas , man temát molsašuddet jahkásaččat .
Boahtte jagi temá lea dánsun ja dasa gullevaš dáhpáhusa namma lea Moves .
Sámenuoraid dáiddadáhpáhus gullá oassin Nuorra Kultuvra-dáhpáhusaid ráidui ja doppe válljejuvvojit jahkásaččat sámenuoraid ovddasteaddjit riikaviidosaš dáhpáhusaide .
Teatris-dáhpáhusas juhkkojuvvojedje stipeanddat ja gudnegirjjit oktiibuot 38 jovkui ja dáhpáhussii oassálaste badjel 1 000 nuora miehtá Suoma .
Geahča Yle Sámi radio ođđasa ja govaid dán liŋkkas !.
Geahča Nuoraid riikaviidosaš Teatris-dáhpáhusa ođassiiddu dás !.
Sámediggi bálkkašii viššalis sámegiela oahppiid.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot guđa ođđa stuđentii , geat leat čađahan sámegiela iskosa stuđeantadutkosis , 13 vuođđooahpahusa čađahan oahppái ja golmma Sámi oahpahusguovddážis válmmaštuvvan oahppái .
Sámedikki stipeandda ožžo čuovvovaš nuorat :.
Stuđeanttat :.
Eanodaga logahat : Juhán-Tuommá Magga ( davvisámegiella ) ja Kiia Näkkälä ( davvisámegiella ).
Avvila logahat : Gabriela Satokangas ( davvisámegiella ) , Matias West ( davvisámegiella ) ja Sunna Kokkonen ( davvisámegiella ).
Ohcejoga sámelogahat : Tommi Länsman ( davvisámegiella ).
Vuođđooahpahusa čađahan oahppit :.
Čeavetjávrri skuvla : Hannele Fofonoff ( nuortalašgiella ).
Vuohču skuvla : Sunna Nikodemus ( davvisámegiella ).
Heahtá badjeskuvla : Niki Kumpulainen ( davvisámegiella ) , Anni-Sofia Löf ( davvisámegiella ) ja Fiia Kimmel ( davvisámegiella ).
Anára badjeskuvla : Sakke Kaitsalo ( davvisámegiella ).
Gáregasnjárgga skuvla : Christer Rasmus ( davvisámegiella ).
Ohcejotnjálmmi skuvla : Tuomo Laiti ( davvisámegiella ).
Avvila badjeskuvla : Jolanda Magga ( davvisámegiella ).
Aleksanteri Kena skuvla , Soađegilli : Saku Puotiniemi ( davvisámegiella ) ja Miikka Ämmälä ( davvisámegiella ).
Maikkula skuvla , Oulu : Ante Veijola ( davvisámegiella ).
Pohjankartano skuvla , Oulu : Inka Ryhänen ( davvisámegiella ).
Sámi oahpahusguovddážis válmmaštuvvan oahppit :.
xxx.
xxx.
Sunna Valkeapää ( davvisámegiella ).
Sámediggi sávvá lihku ja buorre geasseluomu buohkaide !.
Sámit Suomas.
Searvvušvuogádat.
Ealáhusat.
Kultuvra.
xxx.
Láhkaásaheamis.
Riikkaidgaskasaš soahpamušat.
Olmmošvuoigatvuođaorgánaid ávžžuhusat.
Sámit Suomas.
Sápmelaččat leat Eurohpa uniovnna guovllu áidna eamiálbmot .
Sápmelaččaid eamiálbmotsajádat lea nannejuvvon Suoma vuođđolágas .
Eamiálbmotkritearat vuođđuduvvet riikkaidviidosaš bargoorganisašuvnna , ILO , soahpamuššii nummir 169 .
Soahpamuša mielde iehčanas riikkain orru álbmogiid doallat eamiálbmogin , go sii nállašuvvet álbmogis , mii riikka váldima dahje orruma álggaheami dahje dálá riikkarájáid šaddama áigge orui rikkas dahje dan eatnandieđalaš guovllus , masa riika gullá .
Eamiálbmot ii maiddái leat mearrideaddji dilis iežas orrunguovllustis .
Eamiálbmot galgá ieš doallat iežasa dakkárin .
Eamiálbmot lea ferten seailluhit vuoigatvuođalaš dilis fuolakeahttá visot dahje oasi iežas sosiálaš , ekonomalaš , kulturlaš ja politihkalaš institušuvnnain .
Suomas sápmelašvuohta lea meroštallojuvvon sámediggelága goalmmát paragráfas ( 3 § ) ja dan váldovuođustussan lea sámegiella .
Lága mielde sápmelaš lea olmmoš , guhte doallá iežas sápmelažžan eaktudemiin ahte son dahje aŋkke okta su vánhemiin dahje máttarvánhemiin lea oahppan sámegiela vuosttas giellan .
Suomas hállet golbma sámegiela : davvi- , anáraš ja nuortalašsámegiela , mat buot leat áitatvuložat .
Suomas statistihka ráhkadeapmi etnihkalaš boahtimuša vuođul lea heaggadiehtolága mielde lágaheapme juos doaimmain ii leat mearriduvvon namalassii lágas .
Suoma sámediggelága § 23 mielde sámediggi doallá válgalogahallama sápmelaččain .
Válgalogahallama birra ii sáhte mieđihit dieđuid go sámedikki stivrra lobiin statistihka- ja dutkamušdárkkuhusa várás .
Sámedikki válggaid oktavuođas čoaggit statistihka sápmelaččaid lohkomearis ruovttuguovllu gielddain , ruovttuguovllu olggobealde ja olgoriikkain .
Statistihkka lea dárkkimus diehtu Suoma sápmelaččaid lohkomearis .
Álbmotregisttardiehtovuogádahkii sáhttá almmuhit iežas eatnigiellan sámegiela .
Vuogádat ii velá sirre iešguđet sámegielaid .
Jagi 2012 loahpa rádjai eatnigiellan sámegiela lei álbmotdiehtovuogádahkii almmuhan 1900 olbmo .
Suomas leat sullii 10 000 sápmelačča .
Sis badjel 60 proseantta orrot juo ruovttuguovlluset olggobealde , mii ásaha sámegielat oahpahussii , bálvalusaide ja dieđusirdimii ođđalágan gáibádusaid .
Sápmelaččat orrot árbevirolaš orrunguovlluinneaset Suomas , Norggas , Ruoŧas ja Ruoššas .
Buohkanassii sápmelaččat leat oktiibuot 75 000-100 000 .
Eanemusat sápmelaččat leat Norggas .
Gávpotorrun lea váikkuhan buot sámeservošiidda ja sihke Norgga ja Ruoŧa oaivegávpotguovlluin dego Suomasge lea stuorra sápmelašservvodat .
Sápmelaččaid lohkomearri lea lassánan jagis 1992 jahkái 2011 55 proseantta .
Dán áigge ruovttuguovllu olggobealdi orru sámeálbmoga lohkomearri lea lassánan165 % .
Sámiid ruovttuguovllu olmmošlohku lea luoitán dán áigge 13 % .
Tábealla : Sápmelaččaid lohkomeari ovdáneapmi Suomas.
Jahki.
Ruovttuguovllus.
Prosentuálalaš ossodat.
Ruovttuguovllu olggobealde.
Prosentuálalaš ossodat.
Oktiibuot.
Gáldu : Sámediggeválggain ja sámeparlameantta válggain čohkkejuvvon statistihkat.
Sámediggi bálkkašii nuorra diktačálliid.
Sámediggi bálkkašii 11 nuorra diktačálli , geat oassálaste Sámenuoraid dáiddadáhpáhusa oktavuođas ordnejuvvon diktačállingilvui giđđat .
Bálkkašumit juhkkojuvvojedje skuvllaid giđđafeasttain .
Sámenuoraid dáiddadáhpáhus dollojuvvui njukčamánus Eanodagas Heahtá skuvllaguovddážis .
Teáhtera lassin temán lei maiddái Govva ja dikta , masa inspirašuvnna sáhtii gazzat Áillohačča dáiddaláš bargguin .
45 nuorra čállis njealjis čálle anárašgillii ja earát davvesámegillii .
Nuortalašgillii ii boahtán dán háve oktage dikta .
Nuorra govvadáiddárat bálkkašuvvojedje juo Heahtá dáhpáhusas .
Girječálli ja musihkkár Issát Sámmol Hætta Mázes árvvoštalai logi buoremusa davvesámegielat divttain .
Girječálli ja giellačeahppi Ilmari Mattus Anáris fas árvvoštalai buoremusa anárašgielat divttain .
Sámediggi juohká nuoraide bálkkašumiid movttiidan dihte nuoraid joatkit iežaset čállima sámegillii .
Anárašgillii čeahpimuš čállin válljejuvvui Avvila badjedási 7. luohká oahppi Iina Kyrö .
Davvesámegielat čálliin bálkkašumiid ožžo čieža Anára skuvlla oahppi : Elna Aikio ( 4. lk . ).
, Siiri Ranttila , Tuomas Vest , Hillá Portti ( 5. lk . ).
, Lifu Torikka ( 6. lk. . ).
, Jenna Portti ja Xia Torikka ( 8. lk ) .
Ohcejotnjálmmi skuvlla oahppiin bálkkašuvvojedje Sanna Aikio ( 8 jagi ) , Tuuli Karekivi ( 9 jagi ) ja Mihkku Laiti ( 10 jagi ) .
Sámediggi sávvá nuorra dáiddariidda ollu lihku ja buori geasseluomu ja giitá nuoraid oahpaheddjiid buori bagadallanbarggu ovddas !.
Sámi mánáidteáhterprošeakta ohcá neavttáriid !.
Sámi mánáidteáhterprošeakta ohcá neavttáriid !.
Sámediggi almmuha ohcanláhkai kulturčálli virgesadjásašvuođa.
Sámediggi almmuha ohcanláhkai kulturčálli virgesadjásašvuođa , mii álgá 26.8.2013 ja nohka 7.8.2014 .
Kulturčálli doaibmabáiki lea čállingotti váldodoaimmahagas sámekulturguovddáš Sajosis , Anáris .
Kulturčálli váldobargun lea doaibmat kulturlávdegotti áššemeannudeaddjin ja čállin .
Seađáhusvuđđosaš gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu ( ásahus 1727/95 ) .
Virggi ceavzilis dikšuma veahkehit heivvolaš allaskuvladutkkus ja maiddái sápmelaš kultureallima ja hálddahusdoaimma bures dovdan .
Bálká mearrašuvvá sámedikki bálkávuogádaga gáibádusdási IV .
/ IV-II mielde ( vuođđobálká 2 437,04 – 2 540,57 euro / mb ) .
Ohcamušaid mildosiiguin galgá doaimmahit sámedikki čállingoddái 19.8.2013 dmu 16.00 rádjái čujuhusain Sajos , 99870 Anár. Sámedikki doibmii sáhttá oahpásmuvvat neahtta čujuhusas www.sámediggi.fi.
Anáris 1.8.2013 Sámediggi.
Ođđa oahppagirjjit almmustuvve.
Vuođđooahpahusa davvisámegielat goalmmátluohkálaččat ožžot geavahussii ođasmahtton eatnigiela oahppagirjji.
ja viđátluohkálaččat oskkoldaga ođđa oahppagirjji.
ja dasa gullevaš bargogirjji .
Lassin almmustuvve ođđaprentosat anárašgielat duodjegirjjis.
xxx.
davvisámegielat eatnigiela oahppagirjjis.
ja áppesa čakčalohkanbaji bargogirjjis.
Áppes , Min meahci máidnasat .
Eatnigiela goalmmát luohká oahppagirjji Gollegiellan 3 lea Kaaren Kitti ráhkadan .
Dahkki lea ođasmahttán girjji lagamustá teavsttaid oasil .
Girji vuođđuduvvá sámi muitalanárbái ja sámegielat girjjálašvuhtii .
Oskkodaga oahppagirji Násti 5 ja dasa gullevaš seammanammasaš bargogirji leat jorgalusat Kustannusyhtiö Otava olggosaddán Tähti - nammasaš oahppagirjjis ja bargogirjjis .
Sámegielat jorgalusaid lea bargan Anu Katekeetta .
Ráiddus lea ovdal almmustahtton guđát luohká oahppagirji ja bargogirji .
Ella Sarre anárašgielat Anaraš pivtâstem - girjjis almmustahttui nuppi preanttus .
Girji sisttisdoallá rávvagiid anárašgárvvuid duddjomii .
Vuosttas preanttus , mii almmustahttui jagi 2012 , vuvdui jođánit lohppii .
Davvisámegielat áppesa Min meahci máidnasat dahkkin lea Inga Guttorm / Oahptii Iŋgá ja govvaráhkadeaddjin lea Salli Parikka .
Ráidui gullet áppesa lassin sierra bargogirjjit čakča- ja giđđalohkanbajiid várás .
Toivo West čállin 5-6 luohkáid eatnigiela oahppagirjjis almmustuvai dál nubbi preanttus .
Girjái gullet maiddái ovdal almmustuvvan bargogirjjit 5- ja 6 - luohkáide .
Buot girjjit leat oažžumis Sámekulturguovddáš Sajosis sámedikki skuvlen- ja oahppamateriáradoaimmahagas ja Sámi Duodji gávppis .
Girjjiid sáhttá diŋgot šleađgapoasttain info ( at ) sámediggi .
Lassidieđut dás .
Sápmelaččaid sosiála- ja dearvvasvuohtabálvalusfitnu loahppaseminára Anáris.
SaKaste- Sápmelaččaid sosiála- ja dearvvasvuohtabálvalusaid ovddidanráhkadus – fitnu bohtosiid ovdanbuktin ja loahpahusseminára ordnejuvvo Anáris čakčamánu 20. beaivve .
Seminára lea rabas buohkaide .
Semináras sáhkavuoruid dollet ee. Sámediggi ovddasteaddji saamelaiskäräjien edustaja , europarlamentihkkár Sirpa Pietikäinen Eurohpá parlameanttas , veahkkeossodathoavda Olli Kerola Sosiála- ja dearvvasvuohtaministeriijas , prográmmahoavda Leena Meriläinen Davvi-Suoma Kaste-fidnus , rektor Liisa Holmberg Sámi oahpahusguovddážis , sosiálaráđđi , doaimmajođiheaddji Ristenrauna Magga Sámi Soster rs:s ja rabasbálvalusa hoavda Mirja Laiti Anára gielddas .
SaKaste lea Davvi-Suoma máŋggasuorggat sosiála- ja dearvvasvuohtabálvalusat – ovddidanráhkadus ja doaibmamálliid ásaiduhttin Davviguovllu Kaste – PaKaste II – fidnu oassefidnu .
Fidnus ovddidedje ja ásaiduhte sosiála- ja dearvvasvuođafuolahusa oktasaš doaibmamálliid , maid sisdoallun ledje sápmelaš boarrásiid- ja árrabajásgeassinbargu .
Ovddideaddjiáššedovdijoavkkuid barggu vuođul buvttaduvvui Sápmelaš boarrásiidbarggu bargoneavvokássa , www.kuati.fi - sámegielat árrabajásgeassinbargiid materiálabáŋkosiidu ja Sápmelaš árrabajásgeassima árgga geavadagaid ofelaš .
Daidda fidnu buvttadusaide sáhttá oahpásmuvvat báikki alde plakáhtačájáhusa ja multimediačájáhusaid hámis .
Buresboahtin !.
Lassedieđut :.
sosiála- ja dearvvasvuohtačálli.
Sámediggi irmeli .
Musihkka sámegielat oahpahusas ja bajásgeassimis– skuvlenbeaivvit.
Sámediggi ja Sámi oahpahusguovddáš ordneba Anáris , Sámekulturguovddážis 4-5.10.2013 Musihkka sámegielat oahpahusas ja bajásgeassimis– skuvlenbeaivvit.
Skuvlenbeaivvit addet sihke teoriijadieđuid fáttás ja geavada vásáhusaid musihka sierralágan vejolašvuođain bajásgeassimis ja oahpahusas .
Oassálasti oažžu musihkai gullevaš ođđa ideaid iežas barggu doarjjan .
Skuvlenbeaivvit leat dárkkuhuvvon bajásgeassima ja oahpahusa ámmátolbmuide , geat geavahit barggus sámegiela .
Skuvlejeaddjin doaibmaba musihkar ja musihkkadahkki FM Annukka Hirvasvuopio-Laiti sihke musihkkapedagoga Jessika Lampi .
xxx.
xxx.
xxx.
Skuvlejupmi lea nuvttá .
xxx.
Skuvlenbeivviid oassálastimearri lea ráddjejuvvon , 16 vuosttasin almmuhan olbmo čáhket skuvlemii fárrui .
Álmmuheapmi 25.9 rádjai .
Lassidieđut ja álmmuheamit :.
Sámemusihkkaguovddáš.
anu .
magga ( at ) sámediggi .
fi.
Sámediggi almmuha ohcanláhkai.
Láhkačálli virgesadjásašvuođa áigodahkii 1.10.2013 – 31.7.2014 .
Láhkačálli váldobargun lea doaibmat sámiid vuoigatvuođaid guoski áššiid válmmaštallin ja áššemeannudeaddjin sámedikki hálddahusas .
Sámediggeásahusas ( 1727/95 ) meroštallon gelbbolašvuođagáibádussan lea vuoigatvuođadiehtaga kandidáhta dutkkus ja sámiid guoski vuoigatvuođalaš áššiid dovdamuš .
Virgesadjásašvuođa menestuvvi dikšumis lea ávkin maiddái hálddahuslaš bargguid dovdamuš sihke buorre ruoŧa / dárogiela ja eaŋgalasgiela dáidu .
Bálká mearrašuvvá sámedikki bálkávuogádaga gáibádusdási III / I-III mielde ( vuođđobálká 2 771,54 – 3 002,48 euro / mb ) .
Láhkačálli doaibmabáiki lea sámekulturguovddáš Sajosis .
Ohcamušaid mildosiiguin galgá doaimmahit sámedikki čállingoddái 26.9.2013 dmu 16.00 rádjai čujuhusain Sajos , 99870 Inari .
Lassedieđuid sadjásašvuođa birra addá hálddahushoavda Juha Guttorm , tel. +358(0)10 839 3102 .
Sámedikki doaimmaide sáhttá oahpásmuvvat neahttačujuhusas www.sámediggi.fi.
Sámedikki ja Eanodaga gielda gárteba davvisámegiela giellabeassedárbbu.
Sámediggi ohcá oahpahus- ja kulturministeriijas stáhtadoarjaga giellabeasse- ja giellalávgunriekkesdoaimma várás .
Boahttevaš plánaid várás Sámediggi ja Eanodaga gielda gárteba sámebearrašiid dárbbuid oassálastit davvisámegielat giellabeassedoibmii Eanodagas .
Luđe jearahallan.
dákko.
Sámenuoraid dáiddadáhpáhus 2014 ordnejuvvo Soađegilis.
Sámenuoraid dáiddadáhpáhus 2014 ordnejuvvo Soađegili girkosiiddas .
Dáhpáhusbáikin boahtá leahkit Soađegili ođđa valáštallanhálla girkosiidda guovddážis .
Dáiddadáhpáhusa riikka dási temán lea dánsun .
Sámediggi ordne dáhpáhusa ovttasbarggus Soađegili gielddain .
Sámedikki skuvlen- ja oahppamateriálalávdegoddi oahpásnuvai ođđa valáštallanhállii ja mearridii dáhpáhusa ordnemis Soađegilis čoahkkimistis čakčamánu 23. beaivve .
Dáhpáhus ordnejuvvo juogo vahkus 12 dahje 13 .
Lávdegoddi mearrida dáhpáhusa beaivemearis čuovvovaš čoahkkimistis golggotmánu loahpas .
Dáhpáhusa riikka dási temás , mii lea dánsun , leat gávdnamis dárkilut dieđut siidduin http://sottiisimoves.fi/saannot_sa / .
Dáhpáhussii árbevirolaččat gullevaš sámi kultuvrii laktáseaddji temás ii leat vel mearriduvvon .
Skuvlen- ja oahppamateriáladoaimmahat váldá vuostá evttohusaid , maid sáhttá dahkat golggotmánu 25. beaivvi rádjái .
Lassedieđut dáiddadáhpáhusas dás .
Sámegielat Suomas ja eará sajis.
Sámegielat leat suoma-ugralaš gielat ja nuortamearasuopmelašgielaid ( dego suoma ja estta ) gáidan fuolkegielat .
Sámi kulturmearreruhta ohcanláhkai doaibmanjahkái 2014.
Sámediggi almmuha doarjagiid ohcanláhkai , mat mieđihuvvojit sámegielat kultuvrra ovddideapmái ja sámeservviid doaibmamii čujuhuvvon mearreruđas jahkái 2014 ( sámi kulturmearreruhta ) .
Doarjjaohcamušaid galgá čujuhit Sámediggái golggotmánu loahpa rádjai .
Sámi kulturmearreruđas juhkkojit jahkásaččat ohcamuša mielde doarjagat sámedáidaga ja - kultuvrra sierra surggiide sihke sámeservviide .
Sámedikki bargoortnega mielde doarjagat mieđihuvvojit aitosaš kulturdoarjjan nugo prošeaktadoarjja , bargo- dahje eará doarjja ja almmustahttindoarjja ja maiddái sámeservviid doaibman- ja prošeaktadoarjjan .
Dáid lassin kulturlávdegoddi sáhttá mieđihit erenomáš sivas , almmá ohcamuša haga , kulturbálkkašumi .
Doarjjaohcamušaid galgá čujuhit Sámediggái maŋimustá 31. golggotmánu 2013 d. 16.15 rádjai čujuhusain : Sámediggi , Sajos , 99870 Anár. Ohcanskoviid ja lassidieđuid fidne kulturčállis tel. 010 839 3103 ja šleađgapoastta bokte marjukka .
helander ( at ) sámediggi .
Doarjjaohcamušaid sáhttá doaimmahit buktimiin ieš dahje áššealbmá mielde dahje sáddet poastta bokte , áirasa mielde , telekopiijan dahje šleađgapoastta bokte .
Doarjjaohcamušaid sádden dáhpáhuvvá sáddejeaddji ovddasvástádusain .
Ohcanskovit dás.
Sámediggi almmuha stipeanddaid ohcan láhkái.
Sámediggi almmuha ohcanláhkai oktiibuot guhtta stipeandda , mat leat dárkkuhuvvon sámegiela ja/dahje sámekultuvrra oaiveávnnas- ja siidoávnnasstudeanttaidda alladási skuvlejumis .
Ohcciin bivdojuvvojit erenomáš vuođustusat stipeandda oažžuma várás .
Vuođustussan sáhttet leat ee. oahppočájánasbarggu ráhkadeapmái gullevaš erenomáš golut dahje ruoktobáikki ja studerenbáikki guhkes gaskkas šaddan mátkegolut .
Bivdojuvvo , ahte friijahápmásaš ohcamušat doaimmahuvvojit vuossárgga 21.10.2013 dmu 16 rádjai čujuhussii Sámediggi / skuvlen- ja oahppamateriálalávdegoddi , SAJOS , 99870 Anár. Ohcamuššii galgá laktit kopiija oahpporegisttarváldosis .
Ohcamuša lea vejolaš sáddet maiddái elektrovnnalaččat čujuhussii Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Stipeanddat juhkkojit Sámekulturguovddáš Sajosa váldoagoartaváldi Keski-Suomen Betonirakenne Oy skeŋken ja sámedikki ruđain .
Anáris 1.10.2013 Sámediggi / skuvlen- ja oahppamateriálalávdegoddi.
Sámediggi ja Mii rs gárteba giellabeassedoaimma dárbbu.
Sámediggi ohcá jahkásaččat oahpahus- ja kulturministeriijas stáhtadoarjaga sámiid giellabeasse- ja giellalávgunriekkesdoaimma várás .
Sámediggi ja Mii rs gárteba sámebearrašiid giellabeassedoaimma dárbbu Roavvenjárggas .
Luđe jearahallan.
dákko.
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Riikkaidgaskasaš artikla 8(j ) bargojoavku evttoha eamiálbmogiid árbevirolaš dieđu suoji ovddideami.
Sámedikki ovddasteaddjit oassálaste riikkaidgaskasaš artikla 8(j)-bargojoavkku gávccát čoahkkimii Montrealas .
Bargojoavkku lea vuođđudan biodiversitehtasoahpamuša vuolláičálli riikkaid oassebeallečoahkkin ( COP ) .
Bargojoavkku barggu jođiha COP:a dohkkehan máŋggajahkásaš bargoprográmma artikla 8(j):a ollašuhttima várás .
Bargojoavkku bargun lea bargoprográmma ollašuhttin sihke čuovvovaš biodiversitehtasoahpamuša oassebeallečoahkkima artikla 8(j):a guoski mearrádusaid válmmaštallan .
Čuovvovaš oassebeallečoahkkin dollo boahtte čavčča Mátta-Koreas .
Sámedikki ságajođiheaddji Klemetti Näkkäläjärvi , guhte oassálasttii bargojoavkku čoahkkimii juo goalmmát geardde , doalai čoahkkima dehalažžan . ”.
Riikkaidgaskasaš artikla 8(j)-bargojoavkku čoahkkimat leat dehalaččat álbmotlaččat ja riikkaidgaskasaččat .
Čoahkkimiin beassá buktit ovdan Suoma sámiid oainnuid , váikkuhit mearrádusbargamii , oažžut ođđa jurdagiid árbevirolaš dieđu suoji buorideapmin sihke lonuhit jurdagiid máilmmi sierra eamiálbmogiid gaskkas , ” ságajođiheaddji Näkkäläjärvi muitalii .
Čoahkkimii oassálaste buot sámedikki álbmotlaš 8(j)-bargojoavkku lahtut . ”.
Álbmotlaš ollašuhttima ja boahttevuođa jurddašettiin lea erenomáš dehalaš , ahte nu máŋga sámedikki ovddasteaddji go vejolaš álbmotlaš 8(j)- bargojoavkkus oahpásma artikla 8(j):i ja dasa gullevaš riikkaidgaskasaš mearrádusbargamii ” , Näkkäläjärvi deattuha .
Suoma sámedikki ovddasteaddjit oassálaste čoahkkimii Suoma stáhta delegašuvnnas .
Čoahkkimiin Eurohpa Uniovnna lahttoriikkat geahččalit gávnnahit oktasaš oainnu koordinerenčoahkkimiin , maidda maiddái sámediggi oassálasttii . ”.
Mii leamašat fárus válmmaštallamin Suoma oainnuid čoahkkima várás juo guhká ovdal aitosaš čoahkkima ja buktán iežamet evttohusaid ee. Suoma vástádusaide biodiversitehtasoahpamuša čállingoddái čoahkkináššiin , Näkkäläjärvi muitalii ” .
Kahwanake mohawkiid ( Kanien : keha ' ka ) ovddastan Charles Patton attii čoahkkimii árbevirolaš mohawk-sivdnideami ja lávllui ustitvuođa lávlaga .
Govva : Inga-Briitta Magga .
Čoahkkima áššelisttás lei vásáhusaid muitaleapmi artikla 8(j)- bargojoavkkus ja erenomážit das , mo eamiálbmogat leat oassálastán biodiversitehtasoahpamuša ollašuhttimii .
EU- ságajođihanriika Liettua muitalii čoahkkimii EU:a sáhkavuorus erenomážit das , mo artikla 8(j):a lei ollašuhtton Suomas .
Čoahkkimii muitaluvvui álbmotlaš biodiversitehtastrategiijas sihke vuođđuduvvon álbmotlaš 8(j)-bargojoavkkus , man ságajođiheaddjin doaimmai sámedikki ságajođiheaddji Klemetti Näkkäläjärvi .
Čoahkkimis gieđahallai ON:id eamiálbmogiid bissovaš foruma ávžžuhus váldit vuhtii biodiversitehtasoahpamuša ollašuhttimis tearbma eamiálbmot ja báikkálašsearvvuš dálá eamiálbmot- ja báikkálašsearvvuš sajis .
Suopma doarjjui terminologiija nuppástuhttima bissovaš foruma evttohusa mielde biodiversitehtasoahpamuša ođđa mearrádusain .
EU-lahttoriikkat eai lean áššis ovttamielalaččat .
Čoahkkin ii bastán bargat áššis čovdosa muhto evttohii ON:id dahkat terminologiija vejolaš rievdadeamis lágalaš analyysa ja oassebeallečoahkkima bargat áššis mearrádusaid.”Čoahkkima návccahisvuohta bargat áššis mearrádusa lei eamiálbmogiidda stuorra beahttašupmi .
Terminologiija nuppástuhttin vástidivčče fámus leahkki olmmošvuoigatvuohtageavada .
Mearkkalaš lei , ahte terminologiija rievdadeami vuostálaste maiddái moadde dakkár riikka , geat ledje dohkkehan ON:id eamiálbmotjulggaštusa ” , sámedikki stivrra lahttu Petra Magga-Vars muitalii .
Riikkaidgaskasaš artikla 8(j)-bargojoavkku barggus lea ságastallon máŋgii biodiversitehtai gullevaš árbevirolaš dieđu máhcaheamis ruovttoluotta eamiálbmotservošii .
Čoahkkin evttohage , ahte lagašboahttevuođas lágiduvvo viiddis čoahkkin válmmaštallat eaktodáhtolaš rávvagiid árbevirolaš dieđu máhcaheapmin .
Rávvagat boađášedje čuovvovaš riikkaidgaskasaš 8(j)- bargojoavkku válmmaštallamii ja viidásabbot 13 oassebeallečoahkkimii dohkkeheami várás . ”.
Árbevirolaš dieđu máhcaheapmi lea dehalaš máŋgga eamiálbmogii .
Sámiid árbevirolaš dihtui gullevaš arkiivamateriála lea nu Suoma arkiivalágádusain go olggoriikkainge valjis .
Suomas galggašii álggahit ságastallama ja čielggadeami mo arkiivamateriála boađášii buoremusat , ovdamearkan digiteremiin , sámiid olámuddui ovdamearkan sámearkiivai dahje sámemusea Siidai ” , sámedikki várreságajođiheaddji Heikki Paltto muitalii .
Čoahkkin dollui riikkaidgaskasaš áibmojohtolatsearvvi ( IATA ) - váldokantuvrras .
Čoahkkimii oassálaste viidát soahpamuša ratifieren riikkaid ovddasteaddjit , dárkojeaddjit sihke eamiálbmogiid ovddasteaddjit .
Govva : Inga-Briitta Magga.
Čoahkkimis gevvui temáhtalaš ságastallan biodiversitehtasoahpamuša artiklaid 8(j ) ja 10 ( c):a guoskkahansajiin .
Artikla 10 ( c ) suodjala árbevirolaš luonddu suvdilis geavaheami .
Čoahkkin evttoha oassebeallečoahkkimii ahte dat dohkkehivčče doaibmabidjoprográmma dábálaš luonddugeavahusa suodjaleapmin dievas ovttasbarggus eamiálbmogiiguin . ”.
Suomas artikla 10(c ) guoská erenomážit sámiid boazodoalu ja eará árbevirolaš ealáhusaid .
Lea dehalaš ahte sihke árbevirolaš diehtu ja dábálaš suvdilis luondduegeavaheapmi dorjojuvvojit .
Suomas artikla boahtá ovdan erenomážit sámiid árbevirolaš dálve- ja geasseeanaortnega sihkkarastimis ” , Paltto muitalii .
Čoahkkimii oassálaste ovddasteaddjit Ruoŧa ja Norgga sámedikkis .
Sámedikkit dolle oktasaš čoahkkima artikla 8(j):a ollašuhttimis guđege riikkas .
Čoahkkimis sohppui ahte sámedikkit lávgadit ovttasbarggu artikla 8(j):a ollašuhttima várás .
Oktasaš evttohus dolvojuvvo sámi parlamentáralaš ráđi gieđahallamii boahtte giđa . ”.
Lean ilus , ahte fidnet davviriikkaid ovttasbarggu johtui 8(j)- áššiin .
Suoma sámediggi lea figgan ovddidit ovttasbarggu áššis juo ovdal , muhto áigi ii leamaš dalle vel heivvolaš .
Artikla 8(j ) ja árbevirolaš dieđu suodji laktása maiddái davviriikkaid sámesoahpamuššii ja sámi parlamentáralaš ráđi doaimma ovddideapmái .
Riikkaidgaskasaš artikla 8(j)-bargojoavku evttohii ee. sui generis ( áidnalunddot ) - vuogádaga ráhkadeami diliin , main árbevirolaš dieđu hálddašeaddji álbmot ássá máŋgga sierra riikka viidodagas .
Mii galgatge bidjat deattu SPR:s justa sui generis- vuogádeami dahkamii ” , Näkkäläjärvi muitalii .
” Bargu ii báze dása .
Buktit ovdan čoahkkima bohtosiid álbmotlaš artikla 8(j)-bargojovkui , mii mearrida vejolaš joatkkadoaibmabijuin .
Riikkaidgaskasaš artikla 8(j)-bargojoavkku čoahkkinmearrádusain oassi báhcá šiehttanláhkai obban COP:i almmá bargojoavkku ávžžuhusa haga .
Dát dárkkuha dan , ahte sámediggi galgá leat aktiivvalaččat fárus váikkuheamen Suoma ja EU : oainnuide čuovvovaš COP:s ja dan válmmaštallamis ” ; Näkkäläjärvi deattuha .
Sámedikki delegašuvdna beasai čuovvut kanien ’ kéha- giela rávesolbmuidoahpahusa keha ' ka- álbmoga olbmuide .
Dilálašvuođas ságastallui eamiálbmotgielaid oahpahusa ja gielaid ealáskahttima hástalusain .
Govva : Inga-Briitta Magga .
Sámedikki delegašuvdna galledii čoahkkinbottus keha ' ka ( mohawk ) - Álbmoga giella- ja kulturguovddážis Kahnawakes , Montreal máttabealde .
“ Lea dehalaš oahpásmit maiddái eará eamiálbmogiid giela ja kultuvrra doarju doaibmamii .
Oahpásmuvaimet giella- ja kulturguovddáža doaimmaide ja beasaimet čuovvut oahpahusa .
Vaikke kultuvrrat leat sierraláganat , hástalusat iežas giela ja kultuvrra seailluheami várás leat seammáláganat . ”.
Petra Magga-Vars muitalii .
Čoahkkimiid nogadettiin sámedikki ovddasteaddjit oahpásmuvve biodiversitehtamuseai ( Biodome ) , mii ovdanbuktá Kanada sierra luondotiippaid ja daid ealliid .
Lasi dieđut biodiversitehtasoahpamuša artikla 8(j):s.
Čoahkkinmearrádusat.
Dieđáhus sámedikki lágidan siidodáhpáhusas 8(j)-čoahkkimis.
Álbmotlaš biodiversitehtastrategiija ja - doaibmanprográmma.
Sámedikki ságajođiheaddji blogga , mas son muitala 8(j)-čoahkkima dovdamušain.
Lassidieđut :.
Sámenuoraid dáiddadáhpáhus ordnejuvvo Soađegilis 27.3.2014.
Sámenuoraid dáiddadáhpáhus 2014 ordnejuvvo Soađegili girkosiidda ođđa valáštallanhállas duorastaga njukčamánu 27. beaivve .
Jagi temán lea dánsun ja sámi temán govva eallis .
0-4 luohkálaččat oassálastet govvadáiddagilvui , boarrásappot čuovgagovvagilvui .
Juohkehaš sáhttá oassálastit ovttain govain .
Riikkaviidosaš dánsundáhpáhus SottiisiMoves dollojuvvo Tamperees 11.-15.6 .
Dáhpáhussii válljejuvvojit sámenuoraid ovddasteaddjit , juos fal joavku ja sin bagadalli háliidit váldit oasi vaikko geasseluomut leat juo álgán .
Dáhpáhusas leat eanát dieđut interneahtas siidduin http://sottiisimoves.fi/info/njuolggadusat_sa / .
Soadegili dáhpáhus bistá ovtta beaivvi , muhto geahččalit ordnet idjadanbáikki skuvllain guhkesmátkkálaččaide .
Eará sajiin idjadeami goluid joavku máksá ieš .
Dárkilut oassálastinrávvagat sáddejuvvojit skuvllaide maŋŋeleappos .
Sámedikki ruovttusiidduin lea rapoarta Heahtá dáhpáhusas 2013 .
Skuvlen- ja oahppamateriáladoaimmahat.
Yrjö Musta jođiha sámi skuvlenáššiid oktasašbargoorgána.
Rektor Yrjö Musta ja oahpahusdoaimma alladárkkisteaddji Kari Torikka jođiheaba sámi skuvlenáššiid oktasašbargoorgána .
Musta válljejuvvui ságadoallin ja Torikka várreságadoallin oktasašbargoorgána ordnašuvvančoahkkimis Helssegis 28.10 .
Oktasašbargoorgána doaibmabadji bistá jagi 2015 loahpa rádjái .
Sámediggi lea ásahan oktasašbargoorgána ja das leat sámedikki lassin ovddasteaddjit oahpahus- ja kulturministeriijas , oahpahusráđđehusas , Lappi guovlohálddahusdoaimmahagas ja sámiid ruovttuguovllu gielddain .
Orgána deháleamos bargun lea ovddidit ovttasbarggu sámi skuvlenáššiin , ovddidit dieđu johtima ja gulahallama .
Dat ovddida sámegiela ja sámegielat oahpahusa , čuovvu sámi skuvlenáššiid ovdáneami , bargá áššedovdin ja sáhttá dasa lassin dahkat evttohusaid ja addit áššedovdecealkámušaid sámiid skuvlengažaldagain .
Helssegis 28.10. dollojuvvon čoahkkimis ovdanbuktojuvvui sámedikki bargu skuvlenpolitihká suorggis ja oahppamateriála ráhkadeaddjin .
Skuvlenčálli Ulla Aikio-Puoskari ee. muitalii , ahte sámediggi čuovvu oahpahusa ráhkademiin jahkásaččat sámeoahpahusa statistihkaid , almmuhemiin vejolašvuođaidis mielde oahpahusraporttaid , ordnemiin jahkásaččat Nuorra Kultuvra - dáhpáhussii gullevaš sámenuoraid dáiddadáhpáhusa ja almmuhemiin diehtojuohkinmateriála sámiid birra skuvllaid várás ( Oktavuohta - neahttabláđđi ) .
Dasa lassin sámediggi veahkeha vejolašvuođaidis mielde vánhemiid , virgeeisseváldiid ja skuvlejumi ordnejeddjiid sámeoahpahusa áššiin ja juohká jahkásaččat stipeanddaid sámegiela oahppiide .
Oahppamateriálačálli Hannu Kangasniemi ovdanbuvttii čoahkkimis sámegielaid oahppamateriáladiliid ja gávnnahii duhtavažžan , ahte boahtte jagi stáhta bušeahttaevttohus sisttisdoallá 110.000 euro lasáhusa sámegielat oahppamateriála válmmašteapmái .
Stáhtaveahki lasiheapmái lea duohta dárbu daningo materiálavátni lea stuoris earenoamážit nuortalaš- ja anárašgielaid bokte .
Davvisámegiela dilli lea buoret , muhto ii buorre datge .
Oasi davvisámegielat materiálain galggašii ođasmahttit ja maiddái vuođđomateriálat ain váilot .
Vuođđooahpahusa diibmojuohkoođastusa olis dahkkojuvvon rievdádeamit oahppoávdnasiid lađasbáikkiin ja maiddái jođus leahkki vuođđooahpahusa oahppoplána vuođustusaid ođastus lasihit dárbbu ođasmahttit oahppamateriálaid .
Hoavda Jari Rajanen ja alladárkkisteaddji Anssi Pirttijärvi ovdanbuvttiiga čoahkkimis áigeguovdilis áššiid oahpahus- ja kulturministeriija hálddahussuorggis , nugo ee. árrabajásgeassimii guoski láhkaásaheami ođasmahttima , gielddaid stáhtaoasusortnega ođasmahttima ja sámegiela ealáskahttinprográmma ovddideami stáhtaráđi gieđahallamii .
Ulbmilin lea , ahte stáhtaráđđi dagašii prinsihppamearrádusa sámegiela ealáskahttima doaibmabidjoprográmmas vel dán jagi bealde .
Hoavda Jorma Kauppinen ovdanbuvttii čoahkkimis ovda- ja vuođđooahpahusa oahppoplána vuođustusaid ođasmahttima ja ođastusa áigetávvala .
Oahpahusráđđehus lea rahpan buot berošteddjiide vejolašvuođa kommenteret ođastusa ruoktosiidduinis .
Virggálaš cealkámušat bivdojuvvojit čakčat 2014 .
Stáhtaráđđi lea dohkkehan vuođđooahpahusa ođđa diibmojuogu jagis 2012 .
Ođđa vuođustusaid ja diibmojuogu čuovvu oahppoplánaid lea áigumuš váldit atnui čakčat 2016 .
Sámiid ruovttuguovllu gielddaid čuvgehusdoaimmajođiheaddjit Laila Palkinen ( Enodat ) , Ilkka Korhonen ( Anár ) , Risto Varis ( Soađegilli ) , Roavenjárgga gávpoga čuvgehusbálvalusaid hoavda Heikki Ervast ovdanbukte čoahkkimis ruoktogielddaideaset sámeoahpahusa diliid ja ovddidandárbbuid .
Oahpahusdoaimma alladárkkisteaddji Kari Torikka čilgii čoahkkimii sámiid ruovttuguovllu gielddaid sámeoahpahusa várás ožžon ruhtadeami .
Čoahkkimii oassálaste dasa lassin sámedikki skuvlen- ja oahppamateriálalávdegotti lahtut .
Čoahkkinmateriála lea bivddedettiin oažžumis skuvlen- ja oahppamateriáladoaimmahagas .
Sámediggi jugii stipeanddaid alla dási stuđeanttaide.
Sámediggi mieđihii oktiibuot guhtta 500 euro stipeandda sámegiela ja sámekultuvrra alla dási stuđeanttaide .
Stipeanddat juhkkojuvvojedje Sámekulturguovddáš Sajosa váldogoartaváldi Keski-Suomen Betonirakenne Oy skeŋken ja sámedikki ruđain .
Stipeandda ohce oktiibuot 18 stuđeantta .
Stipeanddat mieđihuvvojedje čuovvovaš stuđeanttaide : Inga Påve Idivuoma ( Giron / Sámi allaskuvla ) , Marjo Magga ( Vuohčču / Sámi allaskuvla ) , Berit Sonkamuotka ( Enodat / Oulu universiteahtta ) , Sierge Rasmus ( Jyväskylä / Oulu universiteahtta ) , Inger-Elle Suoninen ( Anár / Sámi allaskuvla ) , Joni Saijets ( Gáregasnjárga / Oulu universiteahtta ) .
Stipeanddain mearridii sámedikki skuvlen- ja oahppamateriálalávdegoddi čoahkkimistis 27.10.2013 .
Lávdegoddi gávnnahii iluin , ahte stipeandaohcamušat bohte ollu , sierra guovlluin , máŋggain skuvlensurggiin ja golmma riikkas .
Seammás lávdegoddi šállošii dan , ahte stipeandaruhta lei unnán juohkin láhkái .
Kulturmearreruhta 2013 davviriikkalaš sámeservviid doarjumii.
Sámedikki kulturlávdegoddi jugii čoahkkimis 28.10.2013 jagi 2013 Oahpahus- ja kulturministeriija mieđihan stáhtadoarjaga sámi dáidaga ja kultuvrra ovddideapmái , mas oktiibuot 23 000 euro čujuhuvvui Davviriikkalaš sámeservviid doarjumii .
Sámedikki kulturlávdegoddi vuostáiválddii ohcamušaid 13 st oktiibuot 93 059 euro ovddas .
Doarjagat mieđihuvvojedje čuovvovaččat :.
Juoigiid searvi.
Sámi Dáiddačehpiid searvi.
Sámi Dáiddárráđđi.
Sámi Girječálliid searvi.
Sámi Jienat.
SÁMIRÁĐI SUOMA JUOGUS JA SÁMIRÁĐI ÁLBMOTLAŠ LAHTTOSEARVI.
Sámiráđi Suoma juogus.
Doaibmandoarjja 4 800 €.
Suoma sámiid guovddášsearvi rs.
Doaibmandoarjja 2 000 €.
Olggosaddimat.
Oahppamateriálat.
Dieđihančállosat.
Raporttat.
Oahppamateriálat interneahtas.
Ovttas.no Sámi oahpponeavvut neahtas.
Oktavuohta Neahttaaviisa sámiin ja sámi kultuvrras.
Nettisaje - anárašgielat neahttasiiddut , gos sáhttá juohkit dieđuid , ságastallat ja gávdnat máŋggalágan materiála numot čállosiid , govaid , lávlagiid sániid ja oahppamateriálaid .
Sámi Giellagáldu almmustahttá sámegielaid ođđa terminologiija ja normeremiid .
E-girji.
xxx.
- oahpaheaddji sáhttá geavahit daid maid olles oahpahusjoavkkuin dahje sierraoahpahusas .
Norgga ja Ruoŧa beale skuvllat galget oastit prográmma liseanssa sierra .
Sátnemeahccái - lohkan- ja čállindáiddu álgooahpahus I - davvisámegiella.
Lohkan- ja čállindáiddu álgooahpahus II - davvisámegiella.
E-skuvla.
- mánáide ja nuoraide sámegiela ja sámegiel neahttaoahpponeavvut ,.
- vuođđo- ja joatkkaskuvllaid ohppiide gáiddusoahpahus ,.
- rávesolbmuide davvi- , julev- ja máttasámegielakurssat ,.
- máŋgakultuvrralašvuođa áddejumi kurssat .
- Anárašgiela searvvi ja Sámi Musea Siidda buvttadan diehtosiiddut.
Nuortalaččat - Sámi Musea Siidda buvttadan diehtosiiddut.
Maahisweb - Sámi Musea Siidda buvttadan mánáid neahttasiiddut.
Bildetema - Interaktiivvalaš máŋggagielat govvasátnegirji.
- neahttasátnegirji.
- anárašgiella.
- nuortalašgiella.
Neahttadigisánit davvisámegiella - suomagiella.
Yle Sámi radio ( Unna Junná - mánáid TV ja Binna bánna mánáid radio ).
SVT Sápmi - mánáid TV.
NRK Sámi radio - mánáid TV.
Cugu - neahttasiidu mánáide.
Eanadállu - Interaktiivvalaš speallansiidu mánáide.
Gos lea Nora gielká ?.
- Mánáid máinnas man sáhttá lohkat dahje guldalit .
Hálddahushoavdda mearreáigásaš virgi ohcanláhkai.
Sámediggi almmuha ohcanláhkai hálddahushoavdda mearreáigásaš virggi 1.2.2014 – 31.1.2015 gaskasaš áigái , vejolaččat guhkitge áigái .
Hálddahushoavdda váldobargun lea jođihit sámedikki stivrra vuollásažžan sámedikki hálddahusa , ekonomiija ja bargoveaga , ollašuhttit sámedikki mearrádusaid sihke plánet ja ovddidit sámedikki doaimma .
Dohkálašvuođagáibádussan lea heivvolaš alit allaskuvladutkkus sihke sámeáššiid ja hálddahusbargguid dovdan .
Barggu ceavzilis dikšun eaktuda buorre jođihandáiddu , hárjánumi bargoveahkahálddahusas , návcca gáibideaddji ja vásttolaš bargamii , ja maiddái buorre sámegiela ja suomagiela máhtu .
Ruoŧa / dárogiela ja eaŋgalsgiela máhttu gehččojuvvojit ovdun .
Bálká mearrašuvvá sámedikki bálkávuogádaga gáibádusdási II mielde ( vuođđobálká 3233,46 euro / mb ) .
Vuođđobálkká lassin máksojuvvojit 24 % sámeguovllu lassi ja bargovásáhuslasit , mat mearrašuvvet bargohárjánumi mielde .
Virggi doaibmabáiki lea sámekulturguovddáš Sajosis .
Ohcamušaid mildosiiguin galgá doaimmahit sámedikki čállingoddái 13.12.2013 dmu 16.00 rádjai čujuhussii Sajos , 99870 Anár dahje šleađgapoasttain čujuhussii Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen .
Lassidieđuid mearreáigásašvuođas addá ságajođiheaddji Klemetti Näkkäläjärvi , tel. +358(0)50 5242109 .
Sámediggi lea Suoma sámiid alimus mearrideaddjiorgána .
Sámediggi fállá áidnalunddot bargobirrasa ja vejolašvuođa ovddidit sámiid sajádaga álbmotlaččat ja riikkaidgaskasaččat .
Sámedikki doaimmaide sáhttá oahpásmuvvat ruoktosiidduin www.sámediggi.fi.
Anáris 14.11.2013 Sámediggi.
Sámediggi almmuha ohcanláhkai doaimmahatčálli virggi.
Doaimmahatčálli bargguin lea mearriduvvon sámedikki bargoortnega 29 §:s .
Seađusvuđđosaš dohkálašvuođagáibádussan lea barggu eaktudan skuvlejupmi ja lassin gáibiduvvo sámegiela dáidu ( sámedikkis addojuvvon ásahus 1727/1995 ) .
Virggi ceavzilis dikšuma veahkehit sámegiela buorre njálmmálaš ja čálalaš dáidu sihke doarvái hárjánupmi doaimmahatbargguin .
Virggi deavdimis čuvvojuvvo guđa mánotbaji geahččalanáigi .
Doaimmahatčálli doaibmabáiki lea sámekulturguovddáš Sajosis .
Bálká mearrašuvvá sámedikki bálkávuogádaga gáibádusdási VI ja das II luohká mielde ( vuođđobálká 1 822,14 euro / mb ) .
Vuođđobálkká lassin máksojuvvojit 24 % sámeguovllu lassi ja bargovásáhuslasit , mat mearrašuvvet bargohárjánumi mielde .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 20.12.2013 dmu 16.00 rádjai čujuhusain : Sajos , 99870 Anár. Lassidieđuid virggis addá ekonomiijačálli Hilkka Kukkonen , tel. 010 839 3104 .
Sámedikki doaimmaide sáhttá oahpásmuvvat neahttasiidduin www.sámediggi.fi.
Evttot lahtu sámedikki nuoraidráđđái 2014-2015.
Sámedikki oktavuođas doaibmá nuoraidráđđi .
Ráđi váldobargun lea ovddidit sámenuoraid gielalaš ja kultuvrralaš vuoigatvuođaid sihke nannet sámenuoraid identitehta nuoraidbarggu bokte .
Lassin ráđđi galgá válmmaštallat daid sámedikki evttohusaid , álgagiid , cealkámušaid ja eará bealiváldimiid , mat gusket sámenuoraid .
Ráđđái válljejuvvojit vihtta fásta lahtu sihke sidjiide juohkeoktii persovnnalaš várrelahtut .
Lahtut galget leat 18-25-jahkásaš aktiivvalaš sámenuorat .
Lassin ráđđái válljejuvvojit vihtta fásta áššedovdi .
Áššedovdilahtut galget válljejuvvot boađidettiin leat 15-17-jahkásaččat .
Ráđi lahtut eai dárbbaš leat sámedikki lahtut , eaige sii dárbbaš ássat sámeguovllus .
Maiddái sámegiella eatnigiellan ii leat vealtameahttun , muhto sámegiela dáidu lea sávahahtti .
Nuoraidráđi válljemis váldojuvvo vuhtii , ahte lahtut ovddastit nu viidát go vejolaš olles sámeguovllu ja maiddái sierra giellajoavkkuid .
Nuoraidráđđi bargá sámedikki stivrai evttohusa vejolaš lahtuin , ja loahpalaš mearrádusa dahká sámedikki čoahkkin .
Sáhtát evttohit du mielas nuoraidráđđái heivvolaš 18-25-jahkásaš aktiivvalaš sámenuoraid ja áššedovdilahttun heivvolaš 15-17- jahkásaš nuoraid .
Evttohusaid vuođustusaiguin sáhttá sáddet šleađgapoasttain nuoraidčállái .
dahje poastta fáro Kaisa Tapiola-Länsman , Sajos , 99870 Inari maŋimustá 15.1.2014 .
Jos háliidat lassidieđuid , daid oaččot nuoraidčállis. Telefonnummir lea +358 50 382 5179 .
Sámediggi ohcá mearreáigásaš prošeaktačálli.
Sámediggi ohcá mearreáigásaš.
prošeaktačálli.
Sáfá2-prošektii ( Sámi Giellagáldu ) .
Bargu álgá 16.12 ja bistá 30.6.2014 rádjai .
Prošeaktačálli bargui gullet prošeavtta beaivválaš doaimmahatbarggut , čoahkkimiid ordnen ja prošeavtta rehketdoallobargguid dikšun .
Riikkabeivviid ovdaolmmoš galledii sámedikki.
Sámediggi oaččui lávvardaga 23.11. allaárvosaš gussiid go riikkabeivviid ovdaolmmoš Eero Heinäluoma oktan su delegašuvnnain finai oahpásmuvvamin sámekulturguovddáš Sajosii , ILO 169-soahpamuššii ja áigeguovdilis sámeáššiide .
Ovdaolbmo delegašuvnnas ledje mielde vuođđoláhkaválljogotti ságadoalli Johannes Koskinen , hálddahusválljogotti ságadoalli Pirkko Mattila , ruhtaválljogotti ságadoalli Kimmo Sasi , eana- ja meahccedoalloválljogotti ságadoalli Jari Leppä , ekonomiaválljogotti ságadoalli Mauri Pekkarinen sihke riikkabeivviid váldočálli Seppo Tiitinen ja diehto- ja kommunikašuvdnačálli Marjo Timonen .
Ovdaolbmo mihtoša mátkki ordnemiin vástidii Lappi lihttu ja mielde ledje maid Lappi lihtu ságadoalli , riikkabeaialmmái Markus Lohi , eatnangoddehoavda Mika Riipi ja oktavuohtahoavda Maiju Hyry .
Ovdaolmmoš Eero Heinäluoma attii riikkabeivviid skeaŋkka sámediggái .
Ságadoalli Näkkäläjärvi giittii skeaŋkka ovddas ja lohpidii ahte távval biddjojuvvo dan árvosaš báikái Sajosii .
Govva : Johanna Alatorvinen.
Ovdaolmmoš lei hálidan gullat sámedikki oainnuid erenomážit ILO 169-soahpamuša ratifiseremis .
Ságadoalli Näkkäläjärvi gieđahalai ságastis viidát Suoma riikkaidgaskasaš geatnegasvuođaid , ILO 169-soahpamuša ratifiserema , Meahcceráđđehuslága ođasmahttima sihke sámediggelága ođasmahttima válmmaštallan bargojoavkku smiehttamuša .
Näkkäläjärvi deattuhii ságastis ahte ILO soahpamuša ratifiserema válmmaštallama galgá álggahit dalán , vai ratifiseren geargá riikkabeivviid gieđahallamii .
Suomas leat ain buorit vejolašvuođat ratifiseret soahpamuša . ”.
ratifiseren gáibida politihkalaš dáhtu ja buori oktasašbarggu Suoma stáhta ja sámedikki gaskkas .
Soahpamuša ratifiseremii laktásit dušši balut iige dan ratifiseren easttášii mange láhkai eará veahkadaga eallima ja ealáhusaid hárjeheami sámiid ruovttuguovllus ” Näkkäläjärvi deattuhii .
Sámediggi muitalii ahte sámediggelága ođasmahttima válmmaštallan bargojoavkku evttohusat leat juo dál kompromissat iige daid galgga heajudit lága joatkkaválmmaštallama oktavuođas .
Dilálašvuođas ságastallojuvvui maid ruvkedoaimma birra ja dan váikkuhusain sámekultuvrii sihke árktalaš guovllu hástalusain .
xxx.
xxx.
” Sámedikki beales lean ilolaš , ahte ovdaolmmoš ja válljogottiid ságadoallit leat hálidan oahpásmuvvat sámedikki doibmii ja áigeguovdilis sámeáššiide .
Riikkabeaivvit lea sámedikki dehálaš oktasašbargoguoibmi ja lea dehálaš , ahte mii beassat lonuhit jurdagiid ja muitalit sámedikki doaimma ja mihttomeriid birra ” ságadoalli Näkkäläjärvi muitalii .
Sámedikki I várreságadoalli Tiina Sanila-Aikio ja II várreságadoalli Heikki Paltto muitaleigga erenomážit sámi boazodoalu dilis ja rolas sámekultuvrras .
Tiina Sanila-Aikio muitalii maid nuortalaččaid sierragažaldagaid birra .
Riikkabeivviid ovdaolmmoš sihke sámedikki ságadoalli Klemetti Näkkäläjärvi ja várreságadoallit Tiina Sanila-Aikio ja Heikki Paltto .
Govva : Johanna Alatorvinen .
” Dilálašvuohta lei hui liekkus ja mis lei erenomáš buorre ságastallan ovdaolbmuin ja válljogottiid ságadoalliiguin .
Dilálašvuohta lihkostuvai bures guktuid oassebeliid dáfus ja leimmet ovtta oaivilis das , ahte sámeáššiin lea vejolaš beassat ovttas ovddosguvlui positiivvalaš ja buori vuoiŋŋas .
Áidna váttisvuohta lei dušše áiggi nohkan gaskan .
Sávange ahte mii sáhtášeimmet joatkit ságastallama ja jurdagiid lonohallama vel maŋŋá ” , Näkkäläjärvi muitalii .
Sámedikki muittuhančála ovdaolbmui.
xxx.
xxx.
ságadoalli Klemetti Näkkäläjärvi.
Bovdehus sámenuoraid konferensii.
Buresboahtin sámenuoraid konferensii sámekulturguovddáš Sajosii Anárii 6.-7.2.2014 .
Konfereanssa fáddán lea utnolašvuohta ja sámenuoraid identitehta .
Konfereanssa eahketprográmmas lea sámemusihkka .
Konfereansa lea nuvttá ja dat lea rabas buohkaide geat leat beroštuvvan .
xxx.
Almmuheamit maŋimustá 24.1.2014 .
Almmuheamit ja lassidieđut :.
xxx.
xxx.
xxx.
xxx.
xxx.
xxx.
Sámi gielladahku - bálkkašupmi Yle Sápmái.
Sámediggi lea mieđihan sámi gielladahku – bálkkašumi Yle Sápmái .
Bálkkašupmi mieđihuvvo juohke nuppi jagi sámegiela sajádaga ja sámegielat bálvalusaid ovddideami buorrin dahkkon ánssolaš barggus .
Sámi gielladahku - bálkkašupmin 2013 leat Outi Pieski guokte málagova ” Nuvvos Áiligas , eana suddá ” ja ” Golleeana ” .
Sámekulturguovddáš.
Sámekulturguovddáš , mii huksejuvvo Anára kirkosiidii Juvdujoga gáddái , boahtá leat Suoma sápmelaččaid hálddahusa ja kultuvrra guovddáš .
Sámekulturguovddáža dárkkuhussan lea válbmet sápmelaččaide buoret eavttuid iešráđálaččat bajásdoallat ja ovddidit gielaset , kultuvrraset ja ealáhusdoaimmaset sihke dikšut ja ovddidit kulturiešráđđema ja doarjut sápmelaččaid oppalaš eallindili ovdáneami .
Kulturguovddáš buorida maiddái dovdomassii vejolašvuođaid juohkit dieđuid sápmelaččain eamiálbmogin .
Sámekulturguovddáš boahtá leat sisriikkalaččat ja riikkaidgaskasaččat miellagiddevaš ja beroštahtti máŋggakultuvrralaš deaivvadanbáiki .
Lappi leanaráđđehus lea juolludan Sámekulturguovddážii 5 milj. euro EU-ruhtadeami .
Sámediggi ohcá mearreáigásaš prošeaktačálli.
Sámediggi ohcá mearreáigásaš.
prošeaktačálli.
Sáfá2-prošektii ( Sámi Giellagáldu ) .
Bargu álgá soahpamuša mielde ja bistá 30.6.2014 rádjai .
Prošeaktačálli bargui gullet prošeavtta beaivválaš doaimmahatbarggut , čoahkkimiid ordnen ja prošeavtta rehketdoallobargguid dikšun .
Sámediggi almmuha ohcanláhkai.
Birasčálli virggi.
Birasčálli bargun lea dikšut birasfuolaheapmái ja eanageavaheapmái gullevaš áššiid , erenomážit válmmaštallat ruvkelága ja biodiversitehtasoahpamuša ollašuhttimii gullevaš bargguid .
Olggosaddimat.
Oahppamateriálat.
Dieđihančállosat.
Raporttat.
siiddut:158.
haddi : 20,00 €.
dássi : 7-9. lk.
Sámediggi 2013.
Skuvlla eatnandiehtu Amerihká lea vuođđoskuvlla badjedási oahppiide oaivvilduvvon eatnandieđu oahppogirji .
Girjjis gieđahallojuvvojit čielgasit guokte eananoasi , Lulli- ja Davvi-Amerihká .
Oahppogirjji guđege logu loahpas leat oktiigeassu ja bargobihtát .
sámegillii : Ilmari Mattus.
Sámediggi 2013.
Oahppangihpa láide anolaš eatnandieđalaš dáidduid , kárttáid geavaheami , diagrámmaid ja áigeguovdilis materiálaid ipmirdeapmái ja heiveheapmái .
Oahppangihppagis leat bárra- ja joavkobargobihtát , sihke gihpabarggut , mat gáibidit iešguđetlágan diehtogálduid ávkkástallama .
Dasa lassin gihpagis leat suokkardallan- ja interneahttabargobihtát .
Dieđáhus má. hálddahushoavdda válljemis.
Sámedikki hálddahushoavdan áigodahkii 1.2.2014-31.1.2015 lea válljejuvvon Pia Ruotsala , guhte lei virggi áidna ohcci .
Pia Ruotsala lea sámedikki sosiála- ja dearvvasvuođačálli .
Son lea doaibman má. hálddahushoavdan 18.10.2013 rájes .
Bargu lei ohcanláhkai 13.11.-13.12.2013 gaskasaš áiggi .
Sámedikki bargoortnega § 7 mielde ságadoalli vállje mearreáigásaš hálddahushoavdda , go lea vuos gullan várreságadoalliid .
Ságadoallit eai atnán dárbbašlažžan almmuhit virggi ođđasit ohcanláhkai .
” Lea váidalahtti ahte virgái lei dušše okta ohcci .
Mearreáigásašvuohta lea goit oanehis ja bargu gáibida ollu , mii ráddjii vejolaččat ohcciid meari ” Näkkäläjärvi muitalii .
Sámedikki čoahkkin dohkkehii čoahkkimisttis 18.12.2013 bargiidpolitihkalaš prográmma sihke dásseárvo- ja ovttaveardásašvuođaplánaid , maid ollašuhttin lea álgán .
Seamma čoahkkima dohkkehan bušeahtta jahkái 2014 gáibida sámedikki ekonomiahálddahusa ovddideami nu ahte dat vástida ođđa bušeahtaráhkadanmeannudeami .
Maiddái čuovvovaš sámedikki čoahkkima 19.2.2014 válmmaštallama galgá álggahit hálddahushoavdda jođiheami vuolde .
” Virggi almmuheapmi ođđasit ohcanláhkai ii lean dárbbašlaš ná oanehis mearreáigásašvuođas , go barggu lei ohcan virggi eavttuid deavdán ohcci .
Sámedikki bargiid- ja ekonomiahálddahusa ovddideapmi dievasčoahkkima mearrádusaid mielde ja álgojagi hástalusat gáibidit , ahte mis lea sámedikki bargguid ja hálddahusa dovdi sihke virggi gelbbolašvuođagáibádusaid deavdi hálddahushoavda ollašuhttimin sámedikki mearrádusaid ja ovddideamen sámedikki doaimma .
Ruotsala lea dikšon hui bures hálddahushoavdda mearreáigásaš virggi ” , Näkkäläjärvi muitalii .
Bargojoavkoovddastus.
Sámedikki nammadan ovddasteaddjit bargojoavkkuin.
Sámiid vuoigatvuođat.
Bargojoavku.
Doaibmabadji.
xxx.
Ovddasteaddji / - t.
Árktalaš duogášjoavku.
Jotkkolaš.
Árktalaš guovllu ráđđádallangoddi.
Jotkkolaš.
Eurohpa Ráđi vaššiságaid vuostálasti kampánja.
xxx.
Olmmošvuoigatvuođadelegašuvdna.
Interreg Davvi - prográmma válmmaštallanproseassa stivrenjoavku.
xxx.
Interreg Davvi-prográmma válmmaštallanproseassa bargojoavku.
xxx.
Lappi ELY-guovddáža ráđđádallangoddi.
xxx.
xxx.
Lappi lihtu stivra.
xxx.
xxx.
Meahcceráđđehusa Anára ja Soađegili oktasašbargojoavku.
Meahcceráđđehusa Eanodaga oktasašbargojoavku.
Meahcceráđđehusa Lappi ráđđádallangoddi.
Meahcceráđđehusa Ohcejoga oktasašbargojoavku.
xxx.
xxx.
Vuovderáđđi.
Davviriikkaid sámesoahpamuša Suoma delegašuvnna álbmotlaš duogášjoavku.
Ulla Magga.
Davviriikkalaš sámeáššiid virgeolmmošorgána Suoma delegašuvdna.
Davviriikkalaš sámesoahpamuša ráđđádallandelegašuvdna.
Anne Nuorgam.
Vehádatáššiid ráđđádallangoddi.
Ovttaveardásašvuohta ovdasadjái 7-prošeavtta stivrenjoavku.
Biras.
Bargojoavku.
Doaibmabadji.
Ovddasteaddji / - t.
Biodiversitehtabargojoavku.
Ekologalaš árbevierrodiehtu sámiid ruovttuguovllus– prošeavtta stivrenjoavku.
Fennoskandia ruonáavádat - bargojoavku.
Avvila dulvesuodjalan áššedovdibargojoavku.
Bigga-Helena Magga.
Álbmotlaš artihkkala 8(j ) áššedovdibargojoavku.
Petra Magga-Vars ,.
Heikki Paltto ( áššedovdi ).
Riikkaidgaskasaš biodiversitehtabargojoavku.
Suvdilis ovdáneami doaibmagoddi.
xxx.
Geavu dikšun- ja geavahanplána – prošeavtta oktasašbargojoavku.
xxx.
Geavu dikšun- ja geavahanplána Akwé : Kon – bargojoavku.
Giehtaruohttasa meahcceguovllu , Malla luonddumeahci ja Saana luonddusuodjalanguovlluid dikšuma ja geavaheami plánenfidnu oktasašbargojoavku.
xxx.
Meahcceráđđehusa Akwé:Kon – joavku Urho Kekkonen álbmotmeahci dikšun- ja geavahanplána gárvvisteames.
xxx.
Nagoya beavdegirjji álbmotlaš ollašuhttima válmmaštalli bargojoavku.
Ealáhusat.
Bargojoavku.
Doaibmabadji.
Ovddasteaddji / - t.
Eanodaga guolledoalloráđđádallangoddi.
Anára guolledoalloáđđádallangoddi.
xxx.
Guolledoalu ovddidanfoandda stivra.
xxx.
Lappi lihtu luossabargojoavku.
Lappilaš ealáhusat boazobargojoavku.
MELA guollebivdiid ja badjeolbmuid ráđđádallangoddi.
Bálgosiid ovttastusa stivra.
Boazodoalloguovllu spireráđđádallangoddi.
Boazodoallo- ja luondduealáhusdutkamuša ráđđádallangoddi.
Spirepolitihka árvvoštallanbargojoavku.
Deanu guolástansoahpamuša ráđđádallan sáttagoddi.
Deatnu-bargojoavku.
Ohcejoga guolledoalloráđđádallangoddi.
Sosiála- ja dearvvasvuođabálvalusat.
Bargojoavku.
Doaibmabadji.
Lappi buohccedikšunbire veajuiduhttima áššehas oktasašdoaibmagoddi.
Lappi buohccedikšunbire vuođđodearvvasvuođafuolahusa ovttadaga stivrenjoavku.
Poske sámeovttadaga plánejeaddji.
Lappi buohccedikšunbire vuođđodearvvasvuođa fuolahusa ovttadaga sámegielat bálvalusat.
xxx.
Lappi sosiálabarggu ja sosiálasuorggi oahpahus ja dutkanguovddáža stivrenjoavku.
xxx.
xxx.
Sosiála- ja dearvvasvuođalávdegotti várreságajođiheaddji ,.
xxx.
Lappi lápmásiidbargojoavku.
Davvi-Suoma guovlostivrenjoavku.
Davvi-Suoma sosiálasuorggi máhttinguovddáža ráđđádallangoddi.
Poske sámeovttadaga plánejeaddji (.
Sosiála- ja dearvvasvuođa čálli (.
xxx.
Bargojoavku.
Doaibmabadji.
Ovda- , vuođđo- ja lasseoahpahusa oahppoplána vuođuštanbarggu stivrenjoavku.
Petra Magga-Vars.
Lappi allaskuvlakonsearnna ráđđádallangoddi.
Davviriikkalaš oahppamateriála oktasašbarggu ovddideaddji virgeolmmošjoavku.
Sámekultuvrra dutkkusdoaibmagoddi.
Sámiid skuvlenáššiid oktasašbargoorgána.
Outi Länsman , Pigga Keskitalo.
SOG:a stivra.
xxx.
Bargojoavku.
Doaibmabadji.
Evangelalaš-luteralaš girkolaščoahkkin.
xxx.
Johtti girjerádju – fidnu stivrenjoavku Gábe Jovnna eanasaji stivra.
Sámemusihka rávesolbmuidskuvlema ovdačilgehusprošeavtta stivrenjoavku.
Tä ´lvvsijdd – nuortalaškulturguovddáš Čeavetjávrái prošeavtta stivrenjoavku.
Mánát ja nuorat.
Bargojoavku.
Doaibmabadji.
Mánáid ja nuoraid dáiddaguovddáža vuođđudusa ráđđádallangoddi.
Petra Magga-Vars.
Nuoraid Lappi II - stivrenjoavku.
Nuoraid bálvalusat ortnegii – fidnu stivrenjoavku.
Bargojoavku.
Doaibmabadji.
FiBLUL stivra.
Gollegiella árvvoštallankomitea.
Giellaáššiid ráđđádallangoddi.
( áššedovdi ).
giellaáššiidčálli.
Bolesa ja čearddalaš servošiid oktasašbargoforum.
xxx.
giellaáššiidčálli.
SáFá2 – fidnu nuortalašgiela giellajuogus.
xxx.
xxx.
SáFá2 – fidnu anárašgiela.
xxx.
SáFá2 – fidnu stivrenjoavku.
xxx.
xxx.
SáFá2 – fidnu davvisámegiela giellajuogus.
Sámiid vuoigatvuođaid gieđahalli olmmošriekteorgánaid ođđaseamos ávžžuhusat.
Dán siiddu oanehisčujuhus lea : www.sámediggi.fi/suositukset.
Orgána.
Soahpamuš.
Jahki.
Ávžžuhus.
Liŋka ávžžuhusaide.
ON:id olmmošriektekomitea.
Siviila- ja politihkalaš vuoigatvuođaid guoski oktasaš-soahpamuš.
Soahpamušriika galggašii ovddidit sámiid vuoigatvuođaid ollašuvvama nannemiin sámiid álbmotválljen institušuvnnaid , nugo sámedikki , mearridanválddi .
Soahpamušriika galggašii lasihit rahčamiid láhkaásahannuppástusaid bargama várás sámiid vuoigatvuođaid dievasmearálaš dáhkideami dihtii sin árbevirolaš guovlluin nu ahte sihkkarasto čuovvun mii guoská sámeservošiid vuoigatvuođa friija , ovddalgihtii dáhpáhuvvi ja informerejuvvon oassálastimii sin guoski politihkalaš proseassaide ja ovddidanfidnuide .
Soahpamušriika galggašii maiddái álgit áššáigullevaš doaimmaide ovddideami dihtii , dan viidodagas go lea vejolaš , buot sámemánáid vuoigatvuođa oažžut oahpahusa iežas gielain soahpamušriikkas .
Ekonomalaš , sosiálalaš ja čuvgehuslaš vuoigatvuođaid komitea.
Ekonomalaš , sosiálalaš ja čuvgehuslaš vuoigatvuođaid guoski oktasaš-soahpamuš.
Komitea ávžžuha soahpamušriikka ollašuhttit buot dárbbašlaš doaimmaid , maiguin sihkkarasto , ahte vuovdečuollamat ja eará doaibma , maid priváhta oassebealit dál ollašuhttet sámiid ruovttuguovllus , eai ráddje sámiid vuoigatvuođa doalahit ja ovddidit árbevirolaš kultuvrra ja eallinvuogi , erenomážit boazodoalu , eaige ráddje sin ekonomalaš , sosiálalaš ja čuvgehuslaš vuoigatvuođaid geavaheami .
Lassin komitea ávžžuha soahpamušriikka - ráđđádallat áššis lávgalaga buot oassebeliiguin , nu ahte sámediggi mielde - gávdnan dihtii áššáigullevaš čovdosa gažaldahkii eanaoamastusas ja - geavaheamis sámiid ruovttuguovllus sihke ratifiseret farggamusat eamiálbmogiid guoski ILO:a oktasašsoahpamuša N:o 169 .
Nállevealahankomitea.
Buotlágan nállevealaheami eretváldima guoski riikkaid-gaskasaš oktasaš-soahpamuš.
Komitea ávžžuha , ahte soahpamušriika sámedikkis addon lága ođasmahtedettiin lasiha sámedikki mearridanválddi sámiid kulturiešráđđemii gullevaš áššiin , nu ahte vuoigatvuođat mielde , mat gullet eatnama ja luondduriggodagaid geavaheapmái sámiid árbevirolaččat ássan guovlluin .
Komitea ávžžuha , ahte go soahpamušriika meroštallá , geas lea jienastanvuoigatvuohta sámedikki válggain , dat addá áššáigullevaš deattu sámiid iešmearridanvuoigatvuhtii , mii laktasa sin sajádahkii Suomas , sin vuoigatvuhtii mearridit iežas lahttovuođas ja vuoigatvuhtii dasa , ahte sii eai veagalsuddaduvvo .
Komitea ávžžuha , ahte soahpamušriika vuhtiiváldá dán oktavuođas Riikkaidgaskasaš bargoorganisašuvnna oktasašsoahpamuša nr 169 , man soahpamušriika lea čatnasan ratifiseret .
Lassin komitea ávžžuha , ahte soahpamušriika álgá áššáigullevaš doaimmaide suodjalan dihtii sámiid árbevirolaš boazoealáhusa .
14 Komitea ávžžuha maiddái , ahte soahpamušriika duođalaččat sihkkarastá sámegielat sosiála- ja dearvvasvuođafuolahusa bálvalusaid fálaldaga sámiide sin ruovttuguovllus .
Lassin komitea ávžžuha , ahte soahpamušriika jođálmahttá oahpahus- ja kulturministeriija evttohan , sámegiela ovddideapmin ja suodjaleapmin dárkkuhuvvon ealáskahttinprográmma ollašuhttima , maiddái mediain , skuvlejumis , sosiála- ja dearvvasvuohtabálvalusain ja kultuvrra suorggis .
Mánáid vuoigatvuođaid komite.
Mánáid vuoigatvuođaid oktasašsoahpamuš.
Komitea ávžžuha , ahte soahpamušriika :.
a ) čuovvu ja árvvoštallá romána- ja sámemánáid vuoigatvuođaid vuhtiiváldima sisriikkalaš plánain ja prográmmain ;.
b ) sihkkarastá , ahte romána- ja sámemánáin , maiddái sámeguovllu olggobealde ássi sámemánáin , lea vuoigatvuohta kultursensitiivvalaš oahpahus- ja dearvvasvuođafuolahusbálvalusaide iežas gielain ;.
c ) buorida ovttasbarggu Ruoŧa ja Norgga ráđđehusaiguin earret eará áššiin , mat gusket skuvllaid oahppaplánaid , oahpaheddjiid skuvlema , oahpaheddjiid materiála buvttadeami ja mediasisdoalu buvttadeami sámemánáid várás ;.
d ) vuhtiiváldá komitea oktasaš fuopmášahttima no . 11 ( 2009 ) eamiálbmogiid mánáin ja sin oktasašsoahpamuša mieldásaš vuoigatvuođain ( CRC .
/ C / GC/11 ) ; ja e ) ratifisere ILO:a oktasašsoahpamuša no . 169 eamiálbmotsoahpamuša .
Nissoniid vealaheami eretváldima gieđahalli komitea.
Nissoniid buotlágan vealaheami eretváldima gieđahalli oktasašsoahpamuš.
ILO:a áššedovdikomitea.
Ilo:a oktasaš-soahpamuš nr 111.
Sámiid beassan árbevirolaš ealáhusaide.
Komitea bivdá Suoma dieđihit sámiid ámmátlaš oahpahusas ja mo dat lea ovddidan sámiid árbevirolaš ealáhusaid ollašuhttima .
Komitea maiddái bivdá Suoma duođaštit man viidát dat lea vuhtiiváldán sámiid eatnamii vuođđudeaddji ealáhusaid ja eallinvuogi álggahettiin sierralágan prošeavttaid ja sierralágan doaibmabijuid sámedikkiin sihkkarastima dihtii sámiid beassama árbevirolaš ealáhusaide ja maid vugiiguin dát ulbmilat leat ollašuhtton.
Eurohpá Ráđi ministtarkomitea.
Álbmotlaš vehádagaid suodjaleami guoski oktasaš-soahpamuš.
váldimiin vuhtii ráđđehusa áigumuša ratifiseret ILO:a oktasašsoahpamuša nr 169 galggašii álgit farggamusat doaimmaide , maiguin álggahuvvojit bissánan ráđđádallamat sámiid ruovttuguovllu eanavuoigatvuođain ja álggahuvvo ođđasit mávssolaš ságastallan sámedikkiin , vuoi áššái gullevaš vuoigatvuođalaš eahpesihkkarvuohta čoavdašuvvá ;.
galggašii joatkit , nu ahte sámedikkiin ráđđádallo , ulbmillaš doaimmaid , maiguin figgojuvvo doarvái buorre ruhtadeami ja sámegielaid ealáskahttinprográmma beaktilis ollašuhttima vehkiin eastadit sámegielaid jávkama almmolaš eallimis dálá eanet , ja galggašii investeret áššáigullevaš skuvlendoaimmaide , maiguin sihkkarastojit , ahte sámit ožžot dálá buorebut sámegielat almmolaš bálvalusaid ; galggašii álgit áššáigullevaš doaimmaide , maiguin sihkkarastojit , ahte álbmotlaš vehádagaide gullevaš olbmuid guoski iešguđetlágan gullangeavadat ja - meannudeamit dievasmahttojit ja lágiduvvo ođđasit čielga diehtojuohkinkanálaid fállan , ja galggašii buoridit vehádagaid , maiddái lohkumeari dáfus smávit vehádagaid , ovddasteddjiid vejolašvuođaid váikkuhit duođalaččat mearrádusbarganproseassai ;.
galggašii ordnet lassidoarjaga vehádagaid joavkomediaide , erenomážit ruošša- ja sámegielat mediaide , vuoi guoskevaš vehádatgielat livčče áššáigulavaččat fárus prentejuvvon ja elektrovnnalaš joavkomediain ; galggašii láhčit hálddahussii sierra vuogádaga , man bargun lea leat oktavuođas sámedikkiin sámiid guoski buot áššiin ja heivehit oktii ráđđehusa čielga bealiváldimiid ovddideami sámiid dáfus mearkkašahtti gažaldagain ;.
galggašii álgit áššáigullevaš doaimmaide eandalitge alladási skuvlejumi , ámmátskuvlema ja áššáigullevaš bálvalussii váldingeavadiid rievdadeami oasil , vuoi sáhtášii lasihit álbmotlaš vehádagaide gullevaš olbmuid meari virggálaš bargomárkaniin , nu ahte stáhtahálddahus lea fárus.
Eurohpá Ráđi ministtarkomitea.
Guovllu- ja vehádatgielaid guoski vuođđogirji.
1. nannejit viidásabbot sámegielat skuvlejumi , erenomážit ovddidemiin systemáhtalaš politihka ja guhkes áigge ruhtadanplána ,.
2. álget farggamusat doaimmaide suodjalan ja ovddidan dihtii anáraš- ja nuortalašgiela , mat leat erenomáš áitatvuloš gielat , eandalitge ordnemiin fásta doaibmi giellabesiid ,.
3. ollašuhttet lassidoaimmaid sihkkarastima dihtii ruoŧa- ja sámegielat sosiála- ja dearvvasvuođafuolahus-bálvalusaid fálaldaga ,.
5. álget doaimmaide lasihan dihtii diđolašvuođa Suoma guovllu- ja vehádatgielain ja utnolašvuođa daid ektui , sihke buot skuvlendásiid almmolaš oahppaplánaid ja joavkomediaid vehkiin .
Eurohpá Ráđi olmmošriekte-komissára.
( komissára bargun lea ovddidit diđolašvuođa ja gudnejahttima olmmošvuoigatvuođaid hárrái Eurohpá ráđi lahttoriikkain ).
Suoma vuođđoláhka lea dovddastan sámiid sajádaga Suoma eamiálbmogin ja dáhkidan sidjiide erenomáš kultuvrralaš ja gielalaš vuoigatvuođaid .
Vuoigatvuođaid dovddasteapmi ii goittotge doisttažii leat ollán eanaoamastus- iige boazodoallorivttiide , vaikke ON:id julggaštus eamiálbmogiid vuoigatvuođain ja ILO:a soahpamuš nr 169 čielgasit addet vuoigatvuođaid dáid viidodagain .
Olmmošriekteáittardeaddji fuopmášahttá , ahte Suoma válmmaštallamat ILO:a soahpamuša nr 169 ratifiserema dihtii leat bistán jo badjel 20 jagi .
Guovddáš gažaldahkan leat sierradoaibmabijut , maid sámiid ekonomalaš ja kultuvrralaš eamiálbmotvuoigatvuođaid sihkkarastin eaktuda .
Riikkaidgaskasaš olmmošriekteláhkaásaheami mielde sierradoaibmabijut sáhttet leat vuođustallon namuhuvvon dilis dainna eavttuin , ahte dat leat rivttes gaskavuođas plánejuvvon ja dohkkehuvvon mihttomeriid ektui .
Olmmošriekteáittardeaddji deattuha , ahte ratifiserenproseassa ii galgga atnit nollasubmespeallun , mas dušše nubbi oassebealli vuoitá , muhto maiddái váldoálbmoga eanageavahanvuoigatvuođaid ja vuoigatvuođa ollašuhttit ealáhusaid galgá vuhtiiváldit .
Olmmošriekteáittardeaddji ávžžuha Suoma ratifiseret ILO:a soahpamuša nr 169 ja dovddastit sámiid eanageavahanvuoigatvuo-đaid ja vuoigatvuođa ollašuhttit árbevirolaš boazodoalu .
Eará láhkaođastusdárbbuid oktilaš gieđahallan eaktuda sierra ministeriijaid lávga ovttasbarggu .
Dat álkidahtášii maiddái ráđđádallamiid sámeovddasteddjiiguin , geain galgá leat mearkkašahtti rolla ratifiserenproseassas .
Evttohus riikkabeivviid ja sámedikki oktasaš ratifiserenbargojoavkku vuođđudeamis lea duođaige vihkkedallama árvosaš .
Meahciráđđehusa ođasmahttin fállá maiddái vejolašvuođa gávdnat innovatiivvalaš čovdosiid dáláš gažaldagaide .
Jođus leahkki ráđđádallamiin davviriikkalaš sámesoahpamuša áigáioažžuma várás deattuhuvvo , ahte sámegažaldat rasttilda riikkaid rájáid , ja ráđđádallamiin lea vejolaš deattuhit positiivvalaš geavadiid ja vejolašvuođaid sullalas lahkonanvuohkái.
Eurohpá rasismma ja utnohisvuođa vuostásaš komišuvdna.
( komišuvdna lea Eurohpá Ráđi vuollásaš orgána , man bargun lea doaibmat rasismma , etnihkalaš vealaheami , vierroolmmošvaši ja utnohisvuođa vuostá olmmoš-vuoigatvuođaid ovddideami vuoiŋŋas . ).
ECRI ávžžuha , ahte Suoma virgeoapmahaččat álget doaibmabijuide sámekultuvrra ja dán vehádaga mearkkašumi gieđahallamii skuvlaoahpahusas ja geahččalit lasihit diđolašvuođa sámeálbmogis eanetlogu gaskavuođas ee. diehtojuohkin kampánjjaid bokte .
ECRI movttiidahttá Suoma virgeoapmahaččaid čuovvut sámi giellalága ja sámiid eatnigielat oahpahusa guoski vuoigatvuođa ollašuvvama .
ECRI ávžžuha , ahte virgeoapmahaččat álget dárbbašlaš doaimmaide sihkkarastima dihtii ahte dát vuoigatvuođat duhtadahtti - láhkai ollašuvvet ovttasbarggus sámi ovddasteddjiiguin .
ECRI movttiidahttá Suoma virgeoapmahaččaid joatkit doaimma sámegielaid ealáskahttima dihtii ja ávžžuha , ahte dán várás skuvlejuvvojit doarvái oahpaheaddjit .
ECRI ávžžuha , ahte Suoma virgeoapmahaččat álget lassidoaimmaide dan sihkkarastima várás , ahte sámegielat oahpahuvvojit sihke sámiid ruovttuguovllus ja dan olggobealde .
ECRI ávžžuha , ahte Suoma virgeoapmahaččat várrejit doarvái ekonomalaš ja bargiresurssaid dáid figgamušaide .
ECRI ávžžuha , ahte Suoma virgeoapmahaččat álget doaibmabijuide sámekultuvrra ja dán vehádaga mearkkašumi gieđahallama várás skuvlaoahpahusas ávkkástallamiin ECRI:a almmolaš politihka guoski ávžžuhusa n:o 10 , mii guoská rasismma ja nállevealaheami vuostálastima skuvllas ja skuvlla vehkiin .
Lassin ECRI ávžžuha , ahte Suoma virgeoapmahaččat álget doaibmabijuide sámeálbmoga guoski almmolaš diđolašvuođa lasiheami várás eanetlogu gaskavuođas omd. dán álbmotjovkui dárkkuhuvvon diehtojuohkin kampánjjaid bokte .
ON:id eamiálbmot-raporterejeaddji.
ON:id eamiálbmogiid vuoigatvuođaid guoski julggaštus.
75. Sierraraporterejeaddji ávžžuha , ahte Davviriikkat jotket ja beavttálmahttet rahčamiid sámeálbmoga iešmearridanvuoigatvuođa sihke duođalut váikkuhanvejolašvuođaid ollašuhttima várás sin guoski mearrádusbargama oasil .
Dán ulbmila sáhttá muhtin muddui juksat ovddibu beaktilut gullanmeannudemiin , mainna sihkkarasto , ahte sámiide njuolgga váikkuheaddji mearrádusat eai bargo almmá sin eaktodáhtolaš ja dihtui vuođđudeaddji ovddalgihtii miehtama .
Lassin stáhtat galggašedje vihkkedallat ovttas sámedikkiin mearriduvvon viidodagaid ráddjema nu , ahte sámediggi doaimmašii daid olis dehaleamos dahje áidna vejolaš mearrádusdahkkin eandalitge sámiid guoski gažaldagain , maiddái sámiid eanaviidodagaide , gielaide , árbevirolaš ealáhusaide ja kultuvrraidda gullevaš áššiin .
Sierraraporterejeaddji ávžžuha , ahte Davviriikkat ja erenomážit Ruoŧŧa barggašedje dárbbašlaš ođastusaid , maiguin sihkkarasto sámedikki – sámeálbmoga bajimuš álbmotválljenorgánan – ovddit stuorát iehčanasvuohta stáhta lágádusaid ja virgeoapmahaččaid ektui .
ulbmilin sámedikki iehčanas mearridanválddi lasiheapmi .
77. Davviriikkat galggašedje ordnet sámediggái doarvái ruhtadeami , mainna dat sáhttet beaktilit ollašuhttit iešráđđenbargguid .
Erenomážit galggašii ordnet ovddit eanet ruhtadeami sámedikki iehčanasat namuhan , ovddidan ja ollašuhttán fidnuide ja álgagiidda .
Stáhtat galggašedje ovddidit heivvolaš meannudanvugiid oktavuođadoallamii sámedikkiin dán ulbmila ollašuhttima várás .
Suopma galggašii beavttálmahttit doaimmaid sámiid eanaviidodagaid ja luondduriggodagaid guoski vuoigatvuođaid čielggadeami ja sihkkarastima várás juridihkalaš mielas .
Suopma galggašii erenomážit sihkkarastit sámiid ollašuhttán boazodoalu sierrasajádaga dorvvasteami vuhtiiváldimiin guoskevaš ealáhusa guovddáš mearkkašumi sámiid kultuvrai ja árbevirrui .
84. Luondduriggodagaid ávkingeavaheami sámeguovlluin vejolažžan dahkki láhkaásahuslaš ja hálddahuslaš mekanismmat galggašedje leat heivvolaš riikkaidgaskasaš norpmaid mielde , maiddái dalle , go dat gusket dáid doaimmaid váikkuhusaid čuozáhahkan leahkki eamiálbmotservošiid áššáigullevaš gullama sihke eaktodáhtolaš ja dihtui vuođđudeaddji ovddalgihtii miehtama , váikkuhusaid láivudeapmái dárbbašuvvon doaimmaid , buhtadusaid ja ávkkiid juohkima .
85. Davviriikkat galggašedje sámedikkiin ráđđádallamiin koordineret doaibmabijuid , maiguin geahččaluvvo dálkkádatnuppástusa vahátlaš váikkuhusaid goahcan sámiide .
Seamma háve galggašii sihkkarastit , ahte ođasmuvvi energiijagálduid geavaheami ovddideami várás bargon doaibmabijuin , nugo bieggapárkkaid huksemiin , eai daninassii leat vahátlaš váikkuhusat sámiid ealáhusaide .
Davviriikkat galget figgat doallat boazodoalloguovlluid boraspirepopulašuvnnaid bálgosiid gierdan dásis , ja boraspiriid dagahan vahágiid galgá buhttet badjealbmáide dievasmearálaččat .
Sierraraporterejeaddji ávžžuha , ahte Davviriikkat ja sámediggi beavttálmahttet oktasaš rahčamiid sámegielaid ealáskahttima várás ja nannejit sámegielaid ja - kultuvrra skuvlen-prográmmaid .
Stáhtat galget njuolgga ordnet sámediggái doarvái ruhtadeami , mainna dáid ulbmiliid juksama dihte sáhttá ollašuhttit oktasaččat sohppon doaibmabijuid .
Stáhtat galggašedje maiddái lasihit sámegieldáiddolaš oahpaheddjiid oažžuma ja lohkumeari .
Lassin stáhtat galggašedje figgat nannet sámegielaid geavaheami duopmostuolus ja eará virgeoapmahaččaiguin áššiiddikšumis ja buoridit viidásabbot almmolaš bálvalusaid oažžuma sámegielaiguin .
Stáhtat ja sámediggi galggašedje ovttaráđálaččat ovddidit ja ollašuhttit doaibmabijuid almmolaš diđolašvuođa lasiheami dihte sámeálbmogiin medias ja viiddes olmmošjoavkku gaskavuođas .
Dákkár diđolašvuođa lasiheami galggašii ovddidit earret eará vuođđo- ja gaskadási skuvllaid sihke universitehtaid oahpahusprográmmain .
Eamiálbmogiid guoski riikkaidgaskasaš soahpamušat ja julggáštusat.
Dán siiddu oanehis čujuhus lea www.sámediggi.fi/kvsopimukset.
Riikkaidgaskasaš olmmošriektesoahpamušat leat stáhtasoahpamušat .
Dat ratifiserejuvvojit Suomas ásahemiin soahpamuša mearrádusaid sisttisdoalli ásahus .
Olmmošriektesoahpamušaid galgá vuhtiiváldit Suomas go ođasmahtto láhkaásaheapmi , riektevuogádagas ja maiddái erenomážit vuođđoláhkaváljagotti bealiváldimiin .
Sámiid duođalaš suodji čohkiida riikkaidgaskasaš soahpamušaid ja sisriikkalaš láhkaásaheami nannen vuoigatvuođain .
Olmmošriektesoahpamušaid ollašuhttima gohcet riikkaidgaskasaš áššedovdiorgánat .
Suopma galgá raporteret orgánaide jeavddalaččat soahpamuša ollašuhttimis Suomas ja das , mo dat lea vuhtiiváldán riikkaidgaskasaš soahpamušaid ollašuhttima gohcci orgánaid ávžžuhusaid .
Mearreáigeraporteremis vástida Suomas olgoriikkaministeriija , mii gullá sierra ministeriijaid , virgeoapmahaččaid , sámedikki ja siviilaorganisašuvnnaid raportta ráhkadeami várás .
Soahpamušaid ollašuhttima gohcci orgánat sáhttet maiddái galledit Suomas ja gullat sierra čanasjoavkkuid raporttaid várás .
Stáhtaid mearreáigeraporttaid lassin orgánat vuostáiváldet eamiálbmogiin ja siviilaorganisašuvnnain cealkámušaid ja oainnuid soahpamušaid ollašuhttimis .
Sámediggi raportere ministeriijaidda ja njuolgga olmmošrivttiid gohcci orgánaide sámiid vuoigatvuođaid ja riikkaidgaskasaš soahpamušaid ollašuhttimis .
Cealkámušain sámediggi evttoha sisriikkalaš láhkaásaheami ovddideami riikkaidgaskasaš geatnegasvuođaid ja olmmošrivttiid gohcci orgánaid ávžžuhusaid mielde .
Sámediggi maiddái oassálastá olmmošrivttiid gieđahalli riikkaidgaskasaš soahpamušaid ráhkadeapmái .
Ovttastuvvan našuvnnaid ( ON ) soahpamušat.
KP-soahpamuš.
Suopma lea ratifiseren siviila- ja politihkalaš vuoigatvuođaid guoski oktasašsoahpamuša ( KP-soahpamuš ) jagi 1976 .
KP-soahpamuš lea Suoma riektevuogádaga oassi , ja lea fámus lágadásis ja daninassii njuolgga heiveheamis ja čadni riektegeavat .
KP-soahpamuša ollašuhttima gohcá ON:id olmmošriektekomitea .
Soahpamuša mielde maiddái priváhtaolbmot sáhttet váidalit olmmošriektekomiteai KP-soahpamuša rihkkumušain .
Soahpamuša 1 artikla dáhkida buot álbmogiidda iešmearridanvuoigatvuođa , man vuođul dat mearridit friija politihkalaš doaladuvvama ja ollašuhttet friija ekonomalaš , sosiálalaš ja čuvgehuslaš diliid ovddideami .
Olmmošriektekomitea lea nannen , ahte soahpamuša 1 artikla guoská maiddái eamiálbmogiid .
KP-soahpamusa 27 artikla mielde daid riikkain , gos leat álbmotlaš , oskkusearvvi dahje gielalaš vehádagat , dakkár vehádagaide gulavaš olbmuin ii oaččo gieldit vuoigatvuođa ovttas joavkku eará lahtuiguin návddašit iežas kultuvrras , dovddastit ja ollašuhttit iežas oskku dahje geavahit iežas giela .
Artikla sihkkarastá sámiid vuoigatvuođa návddašit ovttas joavkkuin iežas kultuvrras .
Olmmošriektekomitea lea KP-soahpamuša 27 artikla tulkoma oasil geahččan , ahte seađanjuolggadusas dárkkuhuvvon gieldin sáhttá leat ovdamearkan dakkár eatnama dahje luondduriggodagaid gilvaleaddji geavaheapmi , mii eastá eamiálbmogiid ealáhusaid ceavzima guovllus .
ON:id olmmošriektekomitea jagi 1994 addin oktasaškommeantta nr 23 ( 50 ) mielde soahpamuša artikla 27 eaktuda sátnehámis fuolakeahttá maiddái positiivvalaš sierradoaimmaid vehádahkii gulavaš kulturvuoigatvuođaid suodjaleapmin .
Oktasaškommeantta mielde eamiálbmogiid kulturhápmi gehččojuvvo ahte gokčá maiddái sin eanageavaheapmái vuođđudeaddji eallinvuogi ja árbevirolaš ealáhusaid nugo meahcástusa , guolástusa ja boazodoalu .
Kultuvrra suodjaleapmi eaktuda maiddái , ahte vehádatservošiid ovddasteaddjit ožžot beaktilit oassálastit sidjiide váikkuheaddji mearrádusbargamii .
TSS-soahpamuš.
Suopma lea ratifiseren ekonomalaš , sosiálalaš ja čuvgehuslaš vuoigatvuođaid guoski oktasašsoahpamuša ( T SS-soahpamuš ) jagi 1976 .
Soahpamuša ollašuhttima gohcá ekonomalaš , sosiálalaš ja čuvgehuslaš vuoigatvuođaid komitea ( TSS-komitea ) .
Suopma lea ratifiseren soahpamuša molssaevttolaš beavdegirjji eaŋkalolbmo váidalusain ja dat boahtá fápmui 30.4.2014 .
Váidalusaid sáhttet dahkat eaŋkalolbmot dahje priváhtaolbmuid joavkkut , geat čuoččuhit máinnašuvvon soahpamušriikka loavkidan sin oktasašsoahpamušas dovddastuvvon ekonomalaš , sosiálalaš ja čuvgehuslaš vuoigatvuođaid , ( 2 artikla ) .
Váidalusat dahkkojuvvojit TSS-komiteai ( 1 artikla ) .
Soahpamuša artikla 1 lea seammalágan KP-soahpamuša 1 artiklain dáhkidemiin álbmogiidda iešmearridanvuoigatvuođa .
Soahpamuša artikla 15 dáhkida juohkehažžii vuoigatvuođa oassálastit kultureallimii , návddašit dan ovdduin sihke návddašit suojis , mii lea addon vuoiŋŋalaš ja materiálalaš ovdduide guoskkadin dieđalaš , čálalaš dahje dáiddalaš buktagiid .
Nállevealahansoahpamuš.
Jagi 1970 ratifiserejuvvon buotlágan nállevealaheami eretváldima guoski riikkaidgaskasaš oktasašsoahpamuš suodjala ovttaskas olbmuid etnihkalaš duogážii vuođđudeaddji vealaheamis .
Soahpamuša ollašuhttima gohcá nállevealahankomitea .
Soahpamuša 1 artikla gieldá nállái , liikeivdnái , sohka- dahje etnihkalaš duogážii vuođđudeaddji vealaheami .
Artikla mielde nállevealaheapmin ii galgga geahččat dakkár sierranas doaibmabijuid , maid dárkkuhussan lea sihkkarastit dáid joavkkuid ja ovttaskas olbmuid ovttalágan vuoigatvuođaid ja vejolašvuođaid návddašit ja geavahit olmmošrivttiid ja vuođđoluomusvuođaid .
Soahpamuša 2 artikla mielde stáhtat galget álgit doaibmabijuide nállevealaheami eretváldimin ja gieldit nállevaššái oalgguheami . ( artikla 4 ) .
Mánáid vuoigatvuođaid oktasašsoahpamuš.
Suopma searvvai mánáid vuoigatvuođaid oktasašsoahpamuššii jagi 1991 .
Soahpamuša čuovvuma ja máná vuoigatvuođaid ollašuvvama čuovvu ON:id máná vuoigatvuođaid komitea .
Soahpamuš guoská vuollái 18-jahkásaččaid .
Suomas mánáid vuoigatvuođaid ollašuvvama čuovvu ja ovddida mánáidáittardeaddji .
Soahpamuša 30 artikla lea seamma sisdoallosaš go KP-soahpamuša 27 artikla .
Artikla mielde eamiálbmogii gulavaš mánás ii oaččo gieldit vuoigatvuođa návddašit ovttas joavkku eará lahtuiguin iežas kultuvrras , dovddastit ja ollašuhttit iežas oskku dahje geavahit iežas giela .
Soahpamuša 2 artikla gieldá mánáid vealaheami omd. sin giela ja etnihkalaš duogáža vuođul .
Soahpamuša 17 artikla mielde stáhtat galget dáhkidit ahte mánát ožžot dieđu máŋggain sierra gálduin .
Stáhtat galget roahkasmahttit mediaid giddet erenomáš fuopmášumi eamiálbmotmánáid gielalaš dárbbuide .
Soahpamuša 29 artikla mielde mánáid oahpahus galgá vuođđuduvvat ee. olmmošrivttiid ja vuođđoluomusvuođaid sihke ON:id vuođđogirjji prinsihpaid gudnejahttima ovddideapmái ja gudnejahttima ovddideapmái máná vánhemiid , iežas čuvgehuslaš identitehta , giela ja árvvuid hárrái .
Buot nissoniid vealaheami eretváldima gieđahalli oktasašsoahpamuš.
Soahpamuš ratifiserejuvvui Suomas jagi 1986 .
Soahpamuša ollašuhttima gohcá nissoniid vealaheami eretváldima gieđahalli komitea .
Soahpamuš ii sisttisdoala erenomážit eamiálbmotnissoniid guoski mearrádusaid , muhto soahpamuša ollašuhttima gohcci komitea lea ávžžuhusain gidden erenomážit fuopmášumi eamiálbmotnissoniid seammalágan vejolašvuođaide oassálastit servodateallimii ja oažžut dásseárvosaš bálvalusa ja meannudeami .
Soahpamuš gieldá nissoniid vealaheami ja geatnegahttá ovddidit nissoniid dásseárvvu ollašuvvama .
Biodiversitehtasoahpamuš.
Biologalaš máŋggahámatvuođa guoski oktasašsoahpamuš bođii Suomas fápmui jagi 1994 .
Soahpamuša ollašuhttima ii goze sierranas komitea mii spiehkkasa olmmošriektesoahpamušain .
Soahpamuša ollašuhttima čuovvuma ja soahpamuša ovddideami dihtii soahpamuša ratifiseren stáhtat ( oassebealit ) dollet guovtte jagi gaskkaid oassebeallečoahkkimiid .
Soahpamuša ollašuhttin čuvvojuvvo riikkaid raporttaid bokte .
Suomas soahpamuš ollašuhtto luonddusuodjalanláhkaásaheamis sihke stáhtaráđi dohkkehan biodiversitehtastrategiija ja dan doarju doaibmanprográmma vehkiin .
Soahpamuša ollašuhttima ovddidit sierra čanasjoavkkuid ovddasteddjiin čohkiidan ng. biodiversitehtabargojoavku sihke dan vuollásaš artikla 8(j)-áššedovdibargojoavku .
Suomas soahpamuša eamiálbmot- ja báikkálašservošiid gieđahalli artiklat gusket sámiid .
Soahpamuša artikla 8(j ) geatnegahttá Suoma gudnejahttit , suodjalit ja doalahit sámiid biologalaš máŋggahámatvuođa suodjaleami ja suvdilis geavaheami dáfus mearkkašahtti diđolašvuođa sihke duvdit dán diđolašvuođa , innovašuvnnaid ja geavadiid anus ožžojuvvon ávkkiid dássebeallálaš juohkima .
Artikla 10(c ) eaktuda , ahte Suopma suodjala ja doarju biologalaš resurssaid árbevirolaš geavaheami árbevirolaš kultuvrralaš dábiid mielde , mat heivejit suodjaleami ja suvdilis geavaheami gáibádusaide .
ILO oktasašsoahpamuš nr 111 bargomárkaniin ja ámmáha ollašuhttima oktavuođas dáhpáhuvvan vealaheamis.
Suopma ratifiserii soahpamuša jagi 1970 ( SopS 63/1970 ) .
Soahpamuš lea dohkkehuvvon jagi 1958 .
Soahpamuš gieđahallá vealaheami gildosa bargomárkaniin ja ámmáha ollašuhttima oktavuođas .
Soahpamuš gieldá ee. Etnihkalaš duogážii vuođđudeaddji vealaheami bargomárkaniin ja ámmáha ollašuhttima oktavuođas ( 1 artikla ) .
Soahpamuša artikla 5 mielde sierra suodjalan- ja veahkehandoaibmabijuid , maidda galgá álgit ILO:a soahpamušaid dahje ávžžuhusaid dihte , ii galgga doallat vealaheaddjin .
Lassin seamma artiklas namalassii mearriduvvo , ahte veaheapmin ii galgga doallat dakkár sierradoaibmabijuid , mat leat anolaččat dakkár olbmuid dárbbuid sihkkarastima dihte , geat dárbbašit sierra veahki dahje doarjaga ovdamearkan kultuvrralaš sajádaga vuođul .
Suoma EU:a searvansoahpamuša beavdegirji nr 3 sámiin.
Suoma EU:a s earvansoahpamuša lassibeavdegirji nr 3 gieđahallá sámiid vuoigatvuođaid .
Beavdegirji lea EU:a vuođđosoahpamuša oassi dahjege ng. Lissabon soahpamuš .
Beavdegirji dovddasta , ahte Suomas , Norggas ja Ruoŧas leat sisriikkalaš ja riikkaidgaskasaš vuoigatvuođaid vuođul anus geatnegasvuođat ja čatnasumit sámiid ektui .
Soahpamušoassebealit maiddái vuhtiiváldet , ahte Suopma , Norga ja Ruoŧŧa leat čatnasan sámiid ealáhusaid , giela , kultuvrra ja eallinvuogi seailluheapmái ja ovddideapmái ja gehččet , ahte árbevirolaš sámekultuvra ja sámeealáhusat leat sorjavaččat luondduealáhusain , nugo boazodoalus , sámiid árbevirolaš ássanguovlluin .
Lassibeavdegirjji 1 mielde dan easttekeahttá , mii EY:a vuođđudansoahpamušas mearriduvvo , sámiide oažžu mieđihit oktovuoigatvuođaid boazodoaluin bargamii árbevirolaš sámeguovlluin .
Soahpamuša artikla 2 mielde beavdegirjji sáhttá viiddidit guoskat earáge árbevirolaš sámeealáhusaide gulavaš sámiid oktovuoigatvuođaid daid vuostásaš ovdáneami vuhtiiváldima várás.
Eurohpa Ráđi soahpamušat.
Eurohpá olmmošvuoigatvuohtasoahpamuš.
Eurohpá ráđi olmmošvuoigatvuohtasoahpamuš dohkkehuvvui jagi 1950 ja bođii fápmui jagi 1953 .
Soahpamuš lea dievasmahtton ja rievdaduvvon lassibeavdegirjjiin .
Soahpamuš guoská Eurohpá ráđi lahttoriikkaid .
Eurohpá ráđđái gullet 47 riikka , main 28 Eurohpá uniovnna lahttoriikka .
Eurohpá ráđđi lea politihkalaš ja olmmošvuoigatvuohta-organisašuvdna .
Soahpamuššii searvan riikkat čatnasit sihkkarastit juohke lágageavahanváldái gulavaš olbmui soahpamušas sihkkaraston vuoigatvuođaid ja luomusvuođaid .
Olmmošvuoigatvuohtasoahpamušas sihkkaraston vuoigatvuođat gullet nappo buohkaide , maiddái olgoriikkalaččaide fuolakeahttá ovdamearkan das , leatgo sii muhtin eará Eurohpá ráđi lahttoriikka riikkavuložat .
Soahpamuša ollašuhttima gohcá Eurohpá ráđi olmmošvuoigatvuohtaduopmostuollu , mii čoavdá eaŋkalolbmo váidalusaid .
Soahpamuša 8 artikla mielde juohkehaččas lea vuoigatvuohta priváhta- ja bearašeallima suodjái .
Soahpamuša 14 §:a mielde gildojuvvo vealaheapmi .
Eurohpá olmmošvuoigatvuohtaduopmostuollu lea tulkon soahpamuša 14 artikla .
Thlimmenos-dáhpáhusas jagi 2000 duopmostuollu lea čoavdán ahte 14 artikla mieldásaš vuoigatvuođa leat boađikeahttá vealahuvvot olmmošvuoigatvuohtasoahpamušas nannejuvvon vuoigatvuođaid návddašeamis loavkiduvvo , go stáhtat gieđahallet sierra láhkai seammalágan dilis leahkki olbmuid almmá objektiivvalaš ja govttolaš vuođustusa haga .
Vuoigatvuođa leat boađikeahttá vealahuvvot olmmošvuoigatvuohtasoahpamušas nannejuvvon vuoigatvuođaid návddašeamis loavkiduvvo maiddái , go stáhtat gieđahallet sierra láhkai mearkkašahtti earálágan dilis leahkki olbmuid almmá objektiivvalaš ja govttolaš vuođustusa haga .
Vehádatrápmasoahpamuš.
Álbmotlaš vehádagaid suodjaleami guoski oktasašsoahpamuš ratifiserejuvvui Suomas jagi 1998 .
Soahpamuša ollašuhttima čuovvu áššedovdiin čohkiidan rávvenkomitea .
Komitea addá ávžžuhusa soahpamuša ollašuhttima várás ministtarráđđái .
Ministtarráđđi addá komitea ávžžuhusaid vuođul ávžžuhusaid lahttoriikkaide soahpamuša ollašuhttima várás .
Soahpamuš gieđahallá álbmotlaš vehádagaid gielalaš ja kultuvrralaš vuoigatvuođaid .
Sámit gehččojit álbmotlaš vehádahkan soahpamuša olis nugo ovdamearkan románat ja suomaruoŧŧelaččatge .
Soahpamuša viđát artiklas soahpamušoassebealit čatnasit ovddidit diliid , mat leat dárbbašlaččat , vuoi álbmotlaš vehádagaide gulavaš olbmot sáhttet doalahit ja ovddidit kultuvrra sihke seailluhit identitehta dehalaš vuođđodahkkiid : sin oskkoldaga , giela , árbevieru ja kulturárbbi .
Artikla maiddái eaktuda ahte stáhtat suodjalit álbmotlaš vehádagaid vuostemielalaš suddadahttimis .
Artikla 6 eaktuda , ahte stáhta álgá doaibmabijuide dakkár olbmuid suodjaleami várás , geat sáhttet gártat vealaheami dahje vaši čuozáhahkan ee. etnihkalaš duogáža ja giela vuođul .
Soahpamuša artikla 10 dáhkida sámiide vuoigatvuođa geavahit sámegiela priváhta ja almmolaš oktavuođain , njálmmálaččat ja čálalaččat sihke oahppat iežaset giela ( artikla 14 ) .
Álbmotlaš vehádahkii gulavaš olbmos lea maiddái vuoigatvuohta geavahit iežasgielat namaid ( 11 artikla ) .
Stáhtat galget maiddái álgit doaimmaide oahpahusa ja dutkamuša suorggis álbmotlaš vehádagaid kultuvrra , historjjá , giela ja oskkoldaga guoski dieđu gáhttema várás .
Guovllu- ja vehádatgielaid guoski vuođđogirji.
Guovllu- ja vehádatgielaid guoski Eurohpalaš vuođđogirji bođii fápmui Suomas jagi 1998 .
Soahpamuša ulbmilin lea suodjalit smávva gielaid , mat leat jávkamin ja maid soahpamušriikkaid riikkavuložat árbevirolaččat geavahit riikkain .
Vuođđogirji ii dasto guoskka ovdamearkan sisafárrejeddjiid gielaid .
Soahpamuša ollašuhttima čuovvu áššedovdikomitea , mii addá ávžžuhusaid Eurohpá Ráđi ministtarkomiteai .
Komitea addá ávžžuhusaid lahttoriikkaide soahpamuša ollašuhttima várás .
Soahpamuša artiklas 7 riikkat čatnasit láhčit diliid , mat dahket vejolažžan vehádatgielaid seailuma ja čatnasit eretváldit ráddjehusaid , mat estet vehádatgielaid ceavzima .
Guovllugielaid dahje vehádatgielaid guoski sierradoaimmat eai gehččojuvvo viidásabbot geavahuvvon gielaid hálli álbmoga vealaheapmin , juos dáid doaimmaid ulbmilin lea ovddidit dásseárvvu guoskevaš gielaid geavaheddjiid ja eará álbmoga gaskkas dahje áššáigulavaččat vuhtiiváldit dáid gielaid sierrasajádaga .
Artikla eaktuda , ahte stáhtat fuolahit das , ahte gávdnomis leahkki dahje ođđa hálddahuslaš ráját eai eastte vehádatgiela ovddideami .
Artikla 8 eaktuda ahte vehádatgiellagiidda leat oažžumis iežasgielat skuvlejupmi ovda- , vuođđo- , nuppi dási ja allaskuvlaoahpahusas sihke sihkkarasto guovllugielaid dahje vehádatgielaid duogážis leahkki historjjá ja kultuvrra oahpahus .
Artiklaid 9 ja 10 mielde vehátdagielaid galgá sáhttit geavahit riekte- , hálddahus- ja virgeoapmahašáššedikšumis .
Stáhtat galget maiddái sihkkarastit , ahte stáhtas leat vehádatgielat joavkomediat ( artikla 11 ) .
Duovddaoktasašsoahpamus.
Eurohpalaš duovddaoktasašsoahpamuš bođii Suomas fápmui jagi 2006 .
Soahpamuša čielgaseamos váikkuhus leamašan Eurohpalaš duovddabálkkašumi mieđiheapmi .
Soahpamuša ollašuhttima gohcá áššedovdikomitea ja ministtarkomitea .
Suomas soahpamuš lea ollašuhtton ee. luonddusuodjalanlágas .
Duovddaoktasašsoahpamuša 5 artiklas guđege soahpamušoassebealli čatnasa ee. dovddastit láhkaásaheamis duovdagiid olbmuid birrasa dehalaš oassin , oktasaš kultur- ja luondduárbbi máŋggahámatvuođa albmoneapmin ja identitehta vuođđun , ráhkadit ja ollašuhttit sierradoaibmabijuid vehkiin duovddasuodjaleapmái , - dikšumii ja - plánemii figgi duovddapolitihka sihke bidjat duovddaperspektiivvaid guovlo- ja gávpotplánenpolitihkai sihke kultur- , biras- , eanadoallo- , sosiála- ja ekonomiijapolitihkai ja eará doaibmanprográmmaide .
Soahpamušoassebealit sáhttet váldit atnui meannudanvugiid , maid mielde álbmot , báikkálaš- ja guovlovirgeoapmahaččat ja eará áššeosolaččat sáhttet oassálastit dán duovddapolitihka meroštallamii ja ollašuhttimii .
Artiklas 9 soahpamušoassebealit movttiidahttet stáhtaid rájáid rasttildeaddji báikkálaš- ja guovloovttasbarggu ja dárbbu mielde válmmaštallet ja ollašuhttet oktasaš duovddaprgrámmaid .
Unesco soahpamušat.
Kulturalbmabuktojumiid suodjalansoahpamuš.
Kulturalbmabuktojumiid suodjalansoahpamuš lea boahtán Suomas fápmui jagi 2007 .
Kulturalbmabuktojumiid suodjalansoahpamuša ulbmilin lea suodjalit ja ovddidit kultuvrraid máŋggahámatvuođa ( 1 artikla ) .
Soahpamuša mielde kulturalbmabuktojumiid suodjaleapmi ja ovddideapmi eaktudit buot kultuvrraid , maiddái vehádahkii gulavaš olbmuid ja eamiálbmogiid kultuvrraid ovttaveardásašvuođa ja gudnejahttima dovddasteami ( 2 artikla ) .
Soahpamušoassebealit galget álgit doaimmaide kultur-albmabuktojumiid suodjaleami ja sihkkarastima várás ( 6 artikla ) .
Suodjalansoahpamuš meroštallá kulturalbmabuktojumiid eaŋkalolbmuid , joavkkuid ja servošiid kreatiivva boađusin šaddan albmabuktojupmin , main lea kultuvrralaš sisdoallu ( 4 artikla ) .
Sámekultuvrras árbevirolaš kulturalbmabuktojupmi dárkkuha juoiganmusihka , sámeduoji , sámedáidaga , máinnastanárbbi ja myhtaid , girjjálašvuođa , sámegielat báikenamaid sihke sámi huksenárbbi ( ee. goađit , gámmet , sierralágan áittit ) .
Lassin sámi dološoskui gulavaš oaffaruššan siiddiide lea kulturalbmabuktojupmi .
Ođđasut kulturalbmabuktojumit dárkkuhit modearna sámemusihka , teáhtera ja filbmadáidaga .
Ávnnahis kulturárbbi suodjalansoahpamuš.
Ávnnahis kulturárbbi suodjalansoahpamuš bođii Suomas fápmui jagi 2013 .
Soahpamuša ollašuhttimis vástida oahpahus- ja kulturministeriija .
Soahpamuša ollašuhttima gohcá ráđđehusaid gaskasaš ávnnahis kulturárbbi suodjalankomitea .
Soahpamuš dovddasta ahte eamiálbmogiin lea dehalaš rolla ávnnahis kulturárbbi buvttadeamis , suodjaleamis , doalaheamis ja ođđasitráhkadeamis ja dasto maiddái kultuvrralaš máŋggahámatvuođa ja olmmošlaš kreatiivva ovddideamis .
Soahpamuša ulbmilin lea suodjalit ávnnahis kulturárbbi ja sihkkarastit áššeosolaš servošiid , joavkkuid ja eaŋkalolbmuid kulturárbbi gudnejahttima ( artikla 1 ) .
Ávnnahis kulturárbi dárkkuha soahpamuša 2 artikla mielde ee. geavadiid , govvádusaid , albmabuktojumiid , dieđuid , dáidduid – sihke daidda gulavaš gaskaomiid , dávviriid , artefavttaid ja kultuvrralaš sajiid – maid servošat , joavkkut ja muhtin dáhpáhusain eaŋkalolbmot dovddastit oassin kulturárbbi .
Dán ávnnahis kulturárbbi , mii sirdása buolvvas nubbái , servošat ja joavkkut luvvet jotkkolaččat ođđasit birrasa ektui , vuorrováikkuhusas luondduin ja iežas historjjáin , ja dat buktá sidjiide dovddu identitehtas ja jotkkolašvuođas , ovddidemiin dasto kultuvrralaš máŋggahámatvuođa ja olmmošlaš kreatiivva gudnejahttima .
Ávnnahis kulturárbbi ollái gullet ee :.
( a ) njálmmálaš árbevierru ja albmabuktojupmi , nu ahte fárus giella ávnnahis kulturárbbi gaskoapmin ;.
( b ) ovdanbukti dáidagat ;.
( c ) sosiálalaš geavadat , rituálat ja ávvudilálašvuođat ;.
( d ) lundui ja máilmmiávvosii gulavaš diehtu ja geavadagat ;.
( e ) árbevirolaš duodjedáiddut .
Soahpamuša oassebealit galget álgit dárbbašlaš doaimmaide ávnnahis kulturárbbi suodjaleapmin iežas guovllus ja dovdát ja meroštallat guovllus gávdnovaš ávnnahis kulturárbbi sierra elemeanttaid ovttasbarggus čanasjoavkkuiguin ( 11 artikla ) .
Oassebealit galget maiddái bidjat logahallamii stáhtas gávdnovaš ávnnahis kulturárbbi ( 12 artikla ) .
Julggaštusat.
Olmmošvuoigatvuođaid oppamáilmmálaš julggaštus.
Jagi 1948 dohkkehuvvon ON:id olmmošvuoigatvuođaid oppamáilmmálaš julggaštus lea riikkaidgaskasaš olmmošvuoigatvuođaid vuođđu .
Buot máilmmi stáhtat leat geavatlaččat dohkkehan dan .
Vaikke julggaštus ii leatge stáhtasoahpamuš , das lea juridihkalaš geatnegahttin go dan vuođul leat ovddiduvvon riikkaidgaskasaš soahpamušat olmmošvuoigatvuođaid buorideami várás .
Julggaštus ii gieđahala sierra eamiálbmogiid ja vehádagaid vuoigatvuođaid , muhto dáhkida buot álbmotjoavkkuide seammá vuoigatvuođaid ja geatnegasvuođaid sihke ja dásseárvosaš vejolašvuođaid eallit iežas kultuvrra mielde almmá vealaheami ja miellaválddi haga .
Eamiálbmotjulggaštus.
YK:id oktasaščoahkkin dohkkehii jagi 2007 guhká válmmaštallon julggaštusa eamiálbmogiid vuoigatvuođain.
Suopma dohkkehii julggaštusa almmá eavttuid haga .
Julggaštus čohkke elemeanttaid gávdnovaš riikkaidgaskavaš soahpamušain .
Julggaštusa ollašuhttima čuovvu ja ovddida ON:id olmmošvuoigatvuohtaráđi vuollásažžan doaibmi eamiálbmotraporterejeaddji .
Raporterejeaddji addá almmolaš ávžžuhusaid eamiálbmogiid vuoigatvuođaid ovddideami várás sihke čielggada eamiálbmogiid vuoigatvuođaid ollašuvvama guđege stáhta viidodagas .
Julggaštusa ollašuhttin čuvvojuvvo maiddái eamiálbmogiid bissovaš foruma jahkásaš čoahkkimiin .
Julggáštusa dehalaš artiklat gusket eamiálbmogiid iešmearridanvuoigatvuođa , vuoigatvuođa iežas gillii ja kultuvrii , stáhtaid vástu eamiálbmotkultuvrra sihkkarastimis , eamiálbmogiid vuoigatvuođa luondduriggodagaide sihke julggáštus gieldá juohkelágan eamiálbmogiid suddadahttinfiggamušat .
Eamiálbmotjulggaštus lea váldojuvvon muhtun riikkaid lahkaásaheapmái , muhto eanáš stáhtat leat doallan julggáštusa dušše morálaččat geatnegahttin .
ON:id eamiálbmotraporterejeaddji professor James Anaya lea árvalan ON:id oktasaščoahkkimii eamiálbmotjulggáštusa ollašuhttima ja mearkašumi .
ON:id oktasaščoahkkima mearrádusain leat lágalaš geatnegasvuođat .
Anaya mielde julggáštus buktá ovdan globála ovttamielalašvuođa eamiálbmotvuoigatvuođaid sisdoalus ja geatnegasvuođa ovddidit olmmošvuoigatvuođaid ON:id soahpamušaid mielde .
Muhtun julggáštusa oasit dego vealameahttunvuohta , kultuvrra guoskameahttunvuohta , opmodat ja iešmearridanvuoigatvuohta leat boahtimin oassin riikkaidgaskasaš dábálaš vuoigatvuođa norpma .
Julggáštus maiddái vuođđuduvvá máŋggaid stáhtaid ratifiseren olmmošvuoigatvuohtasoahpamušaide , mat geatnegahttet stáhtaid lágalaččat .
Julggáštusa láidehusas namalassii celkojuvvo , ahte eamiálbmogat leat vásihan historjjá áigge eahpevuoiggalašvuođa , mii lea eastán sin sihkkarastimis ja ovddideamis iežas kultuvrra ja fuonidan sin vuoigatvuođaid .
Anaya maiddái deattuha , ahte eamiálbmotjulggáštus čohkke daid olmmošvuoigatvuođaid , mat eamiálbmogiin livčče galgan leat oassin olmmošsoga .
Eamiálbmotjulggáštusa ulbmilin lea vuiget dáid historjjálaš dohkkemeahttun diliid .
Riikaidgaskasaš olmmošvuoigatvuohtasoahpamušaid dulkojumis ja ollašuhttimis vástideaddji olmmošvuoigatvuohtaorgánat leat dávjá gidden fuopmášumi iežaset čovdosiin julggáštusa geatnegasvuođaide .
Eamiálbmotjulggáštusa geatnegasvuođaide čujuhuvvo erenoamážit áššiin , mat gusket vealameahttunvuođa , kultuvrralaš guoskameahttunvuođa ja iešmearridanvuođa .
Eamiálbmotjulggáštusas lea dehalaš normatiivalaš árvu dan alla legitimitehtadási dihtii , go mearkkašahtti eanetlohku ON:id oktasaščoahkkimis dohkkehii julggáštusa ja eamiálbmotsearvvuš doarju julggáštusa .
RIO +20-julggáštus.
Rio the Janeiros jagi 2012 dollon suvdilis ovdáneami konferánsa dohkkehii loahppajulggáštusa.
Čoahkkin lea jagi 1992 dollon suvdilis ovdáneami konferánssa čuovvunčoahkkin .
Jagi 1992 čoahkkin lei hui mearkkašahtti , daningo dalle dohkkehuvvui ee. biodiversitehtasoahpamuš , dálkkádatsuodjalansoahpamuš sihke suvdilis ovdáneami ulbmilat ( Agenda 21 ) .
Suomas suvdilis ovdáneapmi lea ovddiduvvon ee.
álbmotlaš suvdilis ovdáneami strategiijain ja servodatčátnašumiin.
Rio +20 čoahkkima loahppaáššegirji gieđahallá erenoamážit ruoná ekonomiija , geafivuođa geahpedeami ja suvdilis ovdáneami prinsihpaid .
Maiddái eamiálbmogiid vuoigatvuođat leat ovdanbuktojuvvon julggáštusas .
Rio julggáštus deattuha , ahte suvdilis ovdáneami ollašuhttin eaktuđa eamiálbmogiid aktiiva ja váikkuheaddji oassálastima suvdilis ovdáneami ovddideapmin juohke dásis .
Rio julggáštus maiddái dovddasta ON:id eamiálbmotjulggáštusa mearkkašumi ja dan , ahte julggáštusa galgá vuhtiiváldit suvdilis ovdáneami strategiijaid ollašuhttimis .
Rio julggáštus eaktuda stáhtaid doarjut eamiálbmogiid identitehta , kultuvrra , kulturárbbi , árbevirolaš dieđu ja dábiid .
Julggáštus deattuha dárbbu doarjut eamiálbmogiid suvdilis ovdáneami mieldásaš ealáhusaid .
Unesco kultuvrralaš máŋggahámátvuođa guoski oppamáilmmálaš julggáštus.
Unesco oktasaščoahkkima dohkkehan lea hábmen vuođu ávnnahis kulturárbbi ja kulturalbmonemiid suodjalansoahpamušaide .
Julggástusa artiklas 4 celkojuvvo , ahte kultuvrralaš maŋggahámátvuođa bealušteapmi lea etihkalaččat vealtameahttun ja earutkeahtes oassi olmmošárvvu gudnejahttimis .
Dasa gullá čatnaseapmi olmmošvuoigatvuođaide ja vuođđofriijavuođaide , erenoamážit unnitloguide ja eamiálbmogiidda gulavaš olbmuid vuoigatvuođaide .
Julggáštusa ollašuhttinplána čuoggás 14 Unesco lahttoriikkat čatnasit álggahit doaimmaid erenoamážit eamiálbmogiid árbevirolaš dieđu gudnejahttima ja seailluheami várás , dan árvvu dovddasteami várás eandalitge birassuodjaleamis ja luondduriggodagaid hálddašeamis , sihke otnáža diehtaga ja báikkálaš dieđu ávkkástallamis dievasmahttimin nuppiid .
Ratifiserekeahtes ja válmmaštallama vuolde soahpamušat.
ILO 169-soahpamuš.
Riikaidgaskasaš bargoortnega eamiálbmogiid vuoigatvuođain lea dohkkehuvvon jagi 1989.
Soahpamuša leat ratifiseren davviriikkain Norga ja Dánmárku .
Soahpamuša ratifiseren leamašan Suoma olmmošvuoigatvuohtapolitihkalaš ulbmilin guhká .
Soahpamuša ratifiseren váldui vuosttas geardde ulbmilin oaiveministtar Jyrki Katainena ráđđehusprográmmii .
Soahpamuša guovddáš artiklat 14 ja 15 gieđahallet eamiálbmogiid vuoigatvuođa eatnamii , čáhcái ja luondduriggodagaide .
Suomas vuoigatvuođaministeriija lea čielggadan jagi 2012 soahpamuša ratifisereneastagiid eretváldima sáddemiin áššis cealkkabivdaga ministeriijai ja sámediggái .
Sámediggi celkii cealkámušas ahte Suomas leat buorit vejolašvuođat ratifiseret soahpamuša ja hoahpuhii ratifiserenproseassa álggaheami .
Sámediggi maiddái celkii , ahte eana- ja čáhcevuoigatvuođat gusket eana- ja čáhceviidodagaid .
Soahpamuša ratifiseren lea sámedikki válgabaji váldoulbmil .
Soahpamuša ratifiseren ii leat goit velá ovdánan .
Nagoya beavdegirji.
Nagoya beavdegirji genaváriid oažžumis ja ávkkiid vuoiggalaš juohkimis dohkkehuvvui jagi 2010 biodiversitehtasoahpamuša oassebeallečoahkkimis .
Beavdegirji dievasmahttá biodiversitehtasoahpamuša artikla 17 , mii gieđahallá maiddái genaváriid oažžuma ja ávkkiid juohkima sihke artikla 8(J ) , mii gieđahallá báikkálašservošiid , main lea eamiálbmogiid ja árbevirolaš eallinhámi luonddu máŋgggahámátvuhtii gulavaš árbevirolaš diehtu .
Suopma vuolláičálii beavdegirjji jagi 2011 ja válmmaštallá aiddo beavdegirjji ratifiserema .
Ratifiserema válmmaštalli bargojoavkku ulbmilin lea oažžut evttohusa gárvvisin jagi 2014 gaskamuttus .
Nagoya beavdegirji lea dehalaš eamiálbmogiidda .
Beavdegirjji láidehusas stáhtat vuhtiiváldet ON:id eamiálbmogiid vuoigatvuođaid guoski julggáštusa .
Beavdegirjji artiklat 5 , 6 7 , 11 ja 12 gieđahallet erenoamážit eamiálbmogiid vuoigatvuođaid .
Beavdegirjji mielde eamiálbmogiid hálddus leahkki genaváriide gulavaš árbevirolaš dieđu sáhttá atnit dušše eamiálbmogiid ovddalgihtii miehtamiin dahje dohkkehemiin ja das ožžon ávkkiid galgá juohkit vuoiggalaččat .
Davviriikkalaš sámesoahpamuš.
Riikaidgaskasaš áššedovdibargojoavku guđii evttohusa davviriikkalaš sámesoahpamuššan jagi 2005 .
Stáhtasoahpamušráđđádallamat Suoma , Norgga ja Ruoŧa stáhtaiguin soahpamuša vátnama ja doahkkeheami várás álggahuvvui jagi 2011 .
Daid lea dárkkuhus loahpahit jagi 2015 loahpa rádjai .
Áššedovdibargojoavkku evttohan soahpamushápmosa ulbmilin lea harmoniseret sámiid guoski láhkaásaheami , hábmet vejolašvuođaid sámegiela , kultuvrra ja sámeealáhusaid ovdáneapmái nu , ahte stáhta ráját estet sámiid ovttasbarggu nu unnán go vejolaš .
Soahpamušhámus čohkke guovddáš geatnegasvuođaid eará riikkaidgaskasas soahpamušain ja julggáštusain dego ILO 169-soahpamusaš ja eamiálbmotjulggášusas .
Suoma sámedikkis leat golbma ovddasdeaddji stáhtáráđi namahan ráđđádallansáttagottis .
Sámedikki ovddasteadjiin lea hállanvuoigatvuohta soahpamušráđđádallamiin sihke vuoigatvuohta guođđit iežas oainnu beavdegirjái .
Sámedikki ja Ruošša sámiid ovttasbargoorgáná Sámiid parlamentaralaáš ráđđi lea soahpan , ahte sámit ráđđádallet oktan álbmogin ráđđádallamiin ja ahte sámiid oktasaš oainnut sohppojuvvojit SPR:as .
WIPO instrumeanta árbevirolaš dieđu , álbmotárbbi ja genaváriid suodjaleapmin.
WIPO dahjege máilmmi intellektuála opmodaga organisašuvdna ( engl .
World Intellectual Property Organisation ) lea Ovttastuvvan nášuvnnaid sierraorganisašuvdna .
Suoma stáhta lea WIPO lahttu .
WIPO váldobargun lea ovddidit dakkáraš doaibmabijuid ovddideami , maid mearri álkidahttá intellektuála opmodaga beaktilis suodjaleami juohke bealde máilmmis ja dahkat sullalažžan álbmotlaš láhkaásaheami dán suorggis ; roahkasmahttit riikkaidgaskasaš intellektuála opmodaga suodjaleami ovddideami darkuheaddji soahpamušaid dahkama ja fuolahit intellektuála opmodaga riikkaidgaskasaš suodjaleami álkidahttima sihke dárbbu mielde registrerema dán suorggis sihke registrerema guoski dieđuid almmustahttima .
SPR lea dárkojeaddjin.
dahjege stáhtaid gaskasaš komiteas intellektuála opmodagas , genaváriin , árbevirolaš dieđus ja álbmotárbbis .
Komitea bargun lea válmmaštallat soahpamušteavstta riikkaidgaskasaš instrumeantta dahje instrumeanttaid oažžuma várás genaváriid , árbevirolaš dieđu ja álbmotárbbi suodjaleapmin .
Lágalaš instrumeantta válmmaštallan lea bistán guhká .
Ulbmilin lea oažžut evttohus lágalaš instrumeantta / instrumeanttaid hábmema várás komitea doaibmabaji 2014/2015 áigge .
Ođđa oahppamateriálat sámegielat oahpahussii.
Vuođđoskuvlla badjeluohkáid anárašgielat oahpahusa várás lea almmuhuvvon ođđa eatnandieđu oahppogirji ja oahppangihppa , Amerik ja Amerik Oppâmvihko .
Davvisámegillii lea almmuhuvvon iežás kultuvrii vuođđuduvvi govvasátnegirji Oahpa sániid , mas leat 500 govaiguin čilgejuvvon sáni .
Amerik - oahppogirjji ja oahppangihppaga lea anárašgillii jorgalan Ilmari Mattus .
Oahppogirji gieđahallá Lulli- ja Davvi-Amerihká ja dat lea jorgaluvvon suomagielat Koulun maantieto - ráiddus .
Lassedieđut dás .
Davvisámegiela ja - gielat oahpahussii lea almmuhuvvon iežas kultuvrii vuođđuduvvi govvasátnegirji Oahpa sániid , man anáraš- ja nuortalašgielat veršuvnnat Oopâ saanijd ja Mattu saa ´nid leat almmuhuvvon juo ovdal .
Girjjiid vuođđun lea Matti Morottaja originála .
Davvisámegielat girjji sátneráju lea ráhkadan Kaisa Tapiola-Länsman ja govaid Sirpa Mänty .
Lassedieđut dás .
Oahppamateriálaid sáhttá diŋgot sámedikki skuvlen- ja oahppamateriáladoaimmahagas ritva .
tammela ( at ) sámediggi .
fi dahje info ( at ) sámediggi .
Sámenuoraid konfereanssa prográmma.
Buresboahtin sámenuoraid konferensii sámekulturguovddáš Sajosii Anárii 6.-7.2.2014 .
xxx.
xxx.
10.30 Ii vaššiságaide aktivisttat Veeti Nevala ja Seida Sohrabi.
11.00 SDP:a várreságadoalli Eero Vainio : Gierdilvuohta ja ii-gierdilvuohta Suomas.
11.30 Jearahallan oasseváldiide.
xxx.
13.00 Bargojoavkkut : Gierdilvuohta drámá vehkiin.
14.00 Joavkobargguid bohtosat.
16.00 Beaivvi loahpaheapmi.
18.00 Álbmotbeaivvi konsearta , Sajosa auditoriija.
Bearjadat 7.2.2014 Parlameantasále Solju , tulkon buot Suomas hállojuvvon sámegielaide.
xxx.
10.00 Panelaháleštallan sámenuoraid identitehta birra.
xxx.
34 jahkásaš.
válmmaštuvvan industriija hábmejeaddjin Lappi universiteahtas.
bargá dál sámekultuvrra leanadáiddárin.
eret Čeavetjávrris.
Mikkel Näkkäläjärvi.
23 jahkásaš.
studere mášen- ja buvttadanteknihka.
Suoma studeantagotti lihtu SAMOK:a várreságadoalli.
eret Anáris , studere Vaasas ja bargá Helssegis .
27 jahkásaš.
eret Anáris ja orru dál Roavenjárggas.
xxx.
bargan máŋgga sajis sierralágan gádjunsuorggi bargguid.
lea nuorabun komponeren rapmusihka suomagillii ja davvisámegillii dáiddárnamain Aziz.
20 jahkásaš bajásšaddan boazodoallobearrašis Roavenjárggas.
eatni bealde anáraš ja eatni ruoktogilli Njellim leamaš álo dehálaš báiki.
studere anárašgiela ja kultuvrra skuvlenprográmmas SOG:s.
studeren davvisámegiela Guovdageainnus .
xxx.
13.00 Panela čoahkkáigeassu ja hálešteapmi.
15.00 Beaivvi loahpaheapmi.
Buresboahtin !.
Almmuheamit maŋimustá 24.1.2014 .
Almmuheamit ja lassidieđut :.
xxx.
xxx.
xxx.
xxx.
xxx.
xxx.
Sámediggi ovddida ruoktosiidduidis.
Sámediggi lea álggahan ruoktosiidduid ođasmahttima .
Ruoktosiidduide leat lasihuvvon ođđa dieđut sámiid láhkaásaheamis, sámedikki ovddasteddjiin sierra bargojoavkkuin , eamiálbmogiid vuoigatvuođaid guoski riikkaidgaskasaš soahpamušain sihke eamiálbmogiid vuoigatvuođaid ollašuvvama gohcci orgánaid ođđaseamos ávžžuhusain Supmii .
Ođđa siiddut leat bárrásiin sámegillii jorgaleami vuolde .
Sámiid álbmotbeaivvi prográmma Sajosis.
Sámi álbmotbeaivi ávvuduvvo Sámekulturguovddáš Sajosis Anáris ja prográmmas lea kultuvrra ja musihkka .
Sámedikki nuoraidráđđi ordne 6.-7.2 . Sajosis guokte beaivve bisti Sámenuoraid konfereanssa , man fáddán lea sámenuoraid identitehta ja gierdilvuohta .
Almmuheapmi konferensii nohká 24.1.2014 .
Eahkedis álbmotbeaivve dmu 18.00 Sajosa auditorias álgá eahketkonsearta . Lávddi alde loaiddastit Tiina Sanila-Aikio , Lars Heaika Blind , Boŋkkas , Oobižeh sihke Ima Aikio-Arianaick ja Miro Mantere .
Konseartta lea vejolaš čuovvut maiddái live-streama bokte interneahtas .
Konseartta ordnemis fástidit Sámedikki nuoraidráđđi ja Sámemusihkkaguovddáš .
Konseartta maŋŋá dmu 19.30 Sajosis álgá Sámi Grand Prix – Suoma juoiganoassegilvu , mii maiddái lea guldaleddjiide rabas ja nuvttá .
Juoiganoassegilvvu dárkkuhussan lea gávdnat ovddasteaddji Guovdageainnu beassášmárkaniid Sámi Grand Prix – juoiganoasi finálii .
Juoigangilvvu jođiha Niiles-Jouni Aikio .
xxx.
xxx.
xxx.
Olgoministtar Tuomioja galledii sámedikkis.
Olgoministtar Erkki Tuomioja galledii 21.1 .
Anáris ja oahpásmuvai sámekulturguovddáš Sajosii ja ságastalai sámedikkiin áigeguovdilis sámeáššiin .
Sámediggi ovdanbuvttii ministarai sámedikki čoahkkima dohkkehan cealkámuša sámediggelága ođasmahttimis , Meahciráđđehuslága ođasmahttima , sámedikki ulbmiliid ILO 169-soahpamuša ratifiserema , davviriikkalaš sámesoahpamuša joatkkaráđđádallamiid ovdáneami sihke árktalaš gažaldagaid .
Lassin sámediggi ja ministtar ságastalaigga Suoma riikkaidgaskasaš geatnegasvuođain sihke Supmii addon olmmošriekteorgánaid ávžžuhusaid ollašuhttimis .
Nuortalaččaid luohttámušalmmái Veikko Feodoroff ja sámedikki I várreságajođiheaddji Tiina Sanila-Aikio muitaleigga nuortalaččaid sierragažaldagain ja nuortalaškulturguovddášfidnus .
Nuortalaččaid luohttámušalmmái Veikko Feodoroff sávvamin buresboahtima ministtar Tuomiojai Sajosis .
Govas maiddái sámedikki I várreságajođiheaddji Tiina Sanila-Aikio ja II várreságajođiheaddji Heikki Paltto .
Govva : Johanna Alatorvinen.
” Lean duođaige ilus go ministaras lei áigi deaivvadit sámedikkiin ja eakti beroštupmi ságastallat sámedikkiin sámeáššiid birra .
Ministtar bođii Anárii njuolgga Tromssas ” Arctic Frontiers ” - konfereanssas .
Mis lei oalle liekkus ja buorre ságastallan sámiid riektesajádagas ja árktalaš jearaldagain .
Ministtar muitalii midjiide maiddái Arctic Frontiers - konfereanssa dovdamušain .
Ságastis ministtar lei ovdanváldán eamiálbmotgažaldagaid , mas lean oalle movtta ” sámedikki ságajođiheaddji Klemetti Näkkäläjärvi muitalii .
Sámediggi sávai olgoriikkaministeriijas , stáhtaráđis ja ráđđehusbellodagain eavttohis doarjaga sámediggelága ođasmahttimii . ”.
Láhkaevttohus lea juo dál kompromissa iige dan leat vejolaš heajudit lága joatkkaválmmaštallamis .
Lága ođasmahttin lea duođaige dehalaš ja dat doarjjošii Suoma riikkaidgaskasaš geatnegasvuođaid ollašuvvama .
Sámediggi doarju evttohusa nuppástuhttit sápmelašmeroštallama .
Dat vástida sámeservoša oktasaš áddejumi sápmelašvuođas ja sámedikki válgalogahallama dálá olbmuid ja sin maŋisboahttiid beassama sámedikki válgalogahallamii maiddái boahttevuuođas .
Juos meroštallan ii rievdaduvvo , sámesearvvuš lea áitaga vuolde suddat suopmelaškultuvrai . ”.
Sámedikki II várreságajođiheaddji Heikki Paltto deattuhii .
Sámediggi maiddái deattuhii , ahte stáhtaráđđi galgá bargat farggamusat čovdosiid ovttas sámedikkiin vuoi ráđđehusprográmma ulbmil ratifiseret ILO 169-soahpamuša ollašuvvá dán ráđđehusáigodaga siste . ”.
ILO .
169-soahpamuša ratifiserendoaimmaid galgá álggahit jođánit ja Suopma galgá deavdit riikkaidgaskasaš olmmošriektegeatnegasvuođaid .
Jáhkán , ahte mii sáhttit beassat áššis ovttaráđálašvuhtii stáhtain .
Lea dehalaš deattuhit , ahte soahpamuša ratifiseremis lea gažaldat sámiid eamiálbmotrivttiin , ii váldokultuvrra vuoigatvuođain .
Soahpamuša ratifiseren dahká vejolažžan goittotge suopmelaškultuvrra ja suopmelašealáhusaid ollašuhttima sámiid ruovttuguovllus Suoma láhkaásaheami mielde áibbas nugo dálge ” , Näkkäläjärvi deattuha .
Govas gurotravddas olgežii Veikko Feodoroff , Heikki Paltto , Tiina Sanila-Aikio , sámedikki ságajođiheaddji Klemetti Näkkäläjärvi , olgoministtar Erkki Tuomioja , kulturlávdegotti ságajođiheaddji Tauno Haltta , sámi oahpahusguovddáš vs. rektor Janne Näkkäläjärvi , ministara sierraveahkki Tarja Kantola , má. hálddahushoavda Pia Ruotsala , ministara diplomáhtaveahkki Tarja Kangaskorte ja sámedikki má. láhkačálli Kalle Varis.
Meahciráđđehuslága oppalašođastus lea jođus ja lága sámiid guoski áššiid várás eana- ja meahccedoalloministeriija lea ásahan bargojoavkku , man doaibmabadji nohká guovvamánu loahpas . ”.
Bargojoavkku bargu lea vel gaskan .
Sámedikki ja nuortalaččaid giličoahkkima ulbmilin lea , ahte Meahciráđđehuslága dárkkisteami oktavuođas lasihuvvojit sámiid váikkuhanvejolašvuođat ja mearridanváldi sámiid ruovttuguovllu eana- ja čáhceviidodagaid stivremis .
Midjiide lea dehalaš , ahte sámiid ruovttuguovllus leahkki stáhta vuovddit eai sirdás priváhtadoaibmiid meahccedoallogeavahussii , ja ahte sámiid guoski mearrádusaid barget boahttevuođasge sámiid ruovttuguovllu diliid dovdi virgeolbmot iige mearridanváldi sirdo oaivegávpotguvlui ” , sámedikki II várreságajođiheaddji Tiina Sanila-Aikio muitalii .
Suoma árktalaš strategiija oasil sámiid ovddasteaddjit leat fuolastuvvan deattuhusaid nuppástuvvamis .
Janne Näkkäläjärvi ovdan buvttii fuola ekonomalaš-politihkalaš intreassaid lassáneami váikkuhusain árktalaš guovllu lundui ja eamiálbmogiid eallinvejolašvuođaide . ”.
Árktalaš guovllu hálddahusa ovddideapmi lea hirbmat dehalaš ja lea vealtameahttun , ahte Suoma árktalaš politihkka vuođđuduvvá suvdilis ovdáneami prinsihpaidda ja eamiálbmogiid eallinvejolasvuođaid seailluheapmái árktalaš guovlluin .
Sámit háliidit buktit iežaset oasálašvuođa dán prosessii ” , sámi oahpahusguovddáža vs. rektor Janne Näkkäläjärvi deattuhii .
” Nuortalaččaid giličoahkkima , nuortalaškulturvuođđudusa ja sámedikki oktasaš ulbmilin lea oažžut nuortalaškulturguovddáža Čeavetjávrái .
Guovddáš doarjjošii nuortalašguovllu eallinfámu sihke buoridivčče nuortalašgielat bálvalusaid ja dagašii vejolažžan doalahit nuortalaškultuvrra .
Sávvat ahte stáhtaráđđi juolludivčče ruđaid nuortalaškulturguovddážii nu jođánit go vejolaš .
Nuortalašgiela ja nuortalaškultuvrra boahttevuođa sihkkarastin eaktuda stáhtas sierradoaimmaid .
Maiddái riikkaidgaskasaš olmmošriekteorgánat leat eaktudan Suoma sihkkarastit nuortalašgiela seailuma .
Giela ja kultuvrra boahttevuođa sihkkarastin ii oaččo leat ruđas gitta ” , nuortalaččaid luohttámušalmmái Veikko Feodoroff muitalii .
xxx.
xxx.
Sámedikki muittuhančála olgoministtar Erkki Tuomiojai.
Nuortalaškulturguovddáš-fidnu ovdána.
Nuortalaškulturvuođđudusa stivrra čoahkkin dollui Anáris 21.1 .
Čoahkkimis plánejuvvui nuortalaškulturguovddáža vuođđudeapmi Čeavetjávrái .
Dilálašvuhtii oassálaste maiddái sámedikki ságajođiheaddji Klemetti Näkkäläjärvi ja kulturlávdegotti ságajođiheaddji Tauno Haltta .
Nuortalaškulturguovddáš ovdanbuktui seammá beaivve maiddái olgoministtar Erkki Tuomiojai Sajosis .
Sámediggi lea álgoplánaid mielde čatnasan láigohit ovtta bargolanja guovddážis .
” Guovddážis lea čielgasit nuortalašservoša doarjja .
Mus lei hirbmat álki oassálastit čoahkkimii go sámedikki dievasčoahkkin lea ásahan válgabaji oktan ulbmilin doarjut buot fámuiguin nuortalaškulturguovddáš-fidnu Čeavetjávrái .
Seammá prográmmas sámediggi lea čatnasan lasihit gieldaguovddážiid olggobeale guovlluid eallinfámu .
Nuortalaškulturguovddáš - fidnus lea sámedikki dievas doarjja ” , ságajođiheaddji Näkkäläjärvi muitalii .
Govas sámedikki ságajođiheaddji Klemetti Näkkäläjärvi ja nuortalaččaid luohttámušalmmái Veikko Feodoroff.
Govva : Rauno Pietarinen.
Nuortalaškulturguovddáš dárbbaša ruhtadeami guovddáža huksemii , doaimma ovddideapmái ja bajásdoallamii .
Nuortalaškulturguovddáža ulbmilin lea ealáskahttit , doalahit ja ovddidit nuortalaččaid kultuvrra ja nuortalašgiela Suomas . ”.
Nuortalaškulturguovddáža ulbmilin lea fállat lunddolaš nuortalašgielat áššiiddikšun- ja bargobirrasa nuortalaškultuvrra guovddášguvlui .
Guovddáža plánen lea juo guhkás ovdánan .
Guovddážii lea dárkkuhus sajustit nuortalaččaid giličoahkkima bargguid , sámedikki nuortalašgillii gullevaš doaimmaid , nuortalaškulturvuođđudusa doaibmalanjaid , čoahkkinlanjaid , nuortalašgielat bálvalusaid ja nuortalašgiela giellaguovddáža ” , nuortalaččaid luohttámušalmmái Veikko Feodoroff muitalii .
Nuortalaškulturguovddáža válmmaštallá nuortalaškulturvuođđudus , man bargui oassálastet máŋggat guovddáš čanasjoavkkut .
Sámedikki ovddasteaddjin nuortalaškulturvuođđudusa stivrras leat kulturlávdegotti ságajođiheaddji Tauno Haltta . ”.
Guovddáš lea dehalaš nuortalašguovllus ássi buot nuortalaččaide .
Buot doaimmaid ii sáhte sajustit Anárii , muhto smávva ja árbevirolaš nuortalašgiliid galgá doallat eallinfámolažžan .
Jáhkán ahte guovddáš lasiha nuortalaškultuvrra dovdama ja árvvus atnima ” , Haltta muitalii .
Nuortalaškulturvuođđudus lea ohcan eana- ja meahccedoalloministeriijas ruhtadeami guovddáža ollašuhttima várás .
Ruhtadeapmi ii leat mieđihuvvon .
Nuortalaškulturguovddáš plánejuvvo ruhtaduvvot sierra ministeriijaid , Eurohpá guovlluovddidanfoandda ja eará vejolaš ruhtadangálduid doarjagiin .
Sámedikki stivra gieđahallá čoahkkimis 28.1 latnjadárbbu nuortalaškulturguovddážis .
” In oainne makkárge eastaga dasa , ahte manin sámediggi ii sáhtášii várret guovddážis doaimmahatlanjaid guovtte olbmui .
Sámegielaid ealáskahttinprográmma ollašuhttin , sámedikki iežas doaimma ovddideapmi ja davviriikkaid oktasaš sámi giellaovttasbarggu ođđasit organiseren sáhttet buktit sámediggái nuortalašgillii ja nuortalaškultuvrai gullevaš ođđa virggiid ” , Näkkäläjärvi muitala .
” Lea vealtameahttun , ahte guovddáža huksemii ja doaimma bajásdoallamii gávdno jođánit bissovaš ruhtadeapmi .
Nuortalaškultuvrra sihkkarastin eaktuda jođánis doaimmaid ” , Haltta deattuhii .
Ođđa tearpmat ja normeremat.
Sámi Giellagáldu almmustahttá sámegielaid ođđa terminologiija ja normeremiid čujuhusas samigiellagaldu .
Leatgo beroštuvvan oahppamateriálabargguin ?.
Sámediggi buvttada skuvllaid várás oahppamateriálaid .
Dán barggus dárbbašit oahppamateriálaid ráhkadeddjiid .
Leatgo don beroštuvvan dákkár bargguin ?.
Materiálat ráhkaduvvojit skuvlen- ja oahppamateriálalávdegotti dohkkehan buvttadanplána vuođul , muhto váldit maid vuostá buriid ideaid ja evttohusaid .
Juos leat beroštuvvan oahppamateriálabargguin , de váldde oktavuođa Sámedikki skuvlen- ja oahppamateriáladoaimmahahkii .
Lassedieđuid oaččut oahppamateriálačállis .
hannu .
kangasniemi ( at ) sámediggi .
fi.
Eana- ja meahccedoalloministtar Koskinen deaivvadii sámedikki stivrrain.
Eana- ja meahccedoalloministtar galledii Sajosis 28.1.2014 ja deaivvadii sámedikki stivrrain . ”.
Ministtar Koskinen lei bivdán deaivvadeami ja son háliidii ságastallat erenomážit sámediggelága ođasmahttimis , Meahciráđđehuslága ođasmahttimis sihke sámedikki ovttasbarggus Meahciráđđehusain ” ságajođiheaddji Näkkäläjärvi muitalii .
Sámediggi ovdanbuvttii ministarai sámedikki čoahkkima dohkkehan cealkámuša sámediggeláhkabargojoavkku evttohusas sihke áigeguovdilis ovddidanfidnuid .
Govas gurotravddas má. hálddahushoavda Pia Ruotsala , stivrra lahttu Anna Morottaja , II várreságajođiheaddji Heikki Paltto , I várreságajođiheaddji Tiina Sanila-Aikio , ságajođiheaddji Klemetti Näkkäläjärvi , eana- ja meahccedoalloministtar Jari Koskinen , stivrra lahttu Ilmari Tapiola ja má. láhkačálli Kalle Varis .
Govva : Johanna Alatorvinen .
” Buvttiimet ovdan dan , ahte sámekultuvrra galggašii suodjalit sierralágas , nugo boazodoallo- , guolástan- ja meahcástanlágain .
Bajiideimmet ovdan maiddái dárbbu ođasmahttit boazodoallolága vástidit Suoma vuođđolága ja riikkaidgaskasaš geatnegasvuođaid .
Boazodoallolágas galgá dovddastit sámi siida-mállesaš boazodoalu .
Sávaimet ahte stáhtaráđis dahkkošedje jođánit čovdosat ILO 169-soahpamuša olis .
Sámit ja olles riikkaidgaskasaš searvvuš vurdet Suoma viimmatge ollašuhttit riikkaidgaskasaš geatnegasvuođaid . ”.
sámedikki II várreságajođiheaddji Heikki Paltto muitalii .
Ráđđádallamiin bođii ovdan maiddái Suoma ja Norgga Deanu soahpamuša ođasmahttin .
” Evttoheimmet ministarai ahte ráđđádallansáttagotti doarjjan nammaduvvo sámekultuvrra , Deanu sierradiliid ja bivdovuoigatvuođaid dovdi áššedovdi , mii čielggadivčče stáhtasoahpamuševttohusa váikkuhusaid Deanu sámiide ” stivrra lahttu Ilmari Tapiola muitalii .
Sámedikki stivra ja ministtar Koskinen ságastalaigga maiddái nuortalaškulturguovddážis .
” Nuortalašáššit leat lága mielde eana- ja meahccedoalloministeriija vuollásažžan .
Evttoheimmet , ahte nuortalaškulturguovddáža álgui bidjamii gávdno jođánit ruhtadeapmi .
Nuortalaškultuvrra sihkkarastin eaktuda sierradoaimmaid , ” Tiina Sanila-Aikio muitalii .
” Sámediggi lea ilolaš ahte ministtar háliidii deaivvadit sámedikki stivrrain ja ságastallat áigeguovdilis sámeáššiin .
Ministtar lei duhtavaš ahte ovttasbargu Meahciráđđehusain doaibmá bures .
Sámedikki fuollan lea dat , mo meahciráđđehusa hálddašanmálle ođastus boahtá váikkuhit sámedikki ja Meahciráđđehusa gaskasaš ovttasbargui boahttevuođas . ”.
ságajođiheaddji Näkkäläjärvi muitalii .
Ođđa girji logahaga davvisámegiela eatnigiela oahpahussii almmuhuvvui.
Logahaga davvisámegiela eatnigiela oahpahusa várás lea almmuhuvvon ođđa oahppogirji Giela geainnut 2 .
Girji lea oaivvilduvvon eatnigiela ja girjjálašvuođa oahppoávdnasa nuppi gurssa várás .
Gurssa oaivedeaddu lea teavsttaid ráhkadusain ja mearkkašumiin .
Girji čuovvu logahaga eatnigiela riikkaviidosaš oahppoplána .
Logahaga eatnigiela oahpahusas sámegiela ja - kultuvrra lassin deaddu lea girjjálašvuođas ja dan dulkomis .
Oahppit ohppet čállit máŋggalágan čállosiid ja dađistaga maiddái ođđa vugiid ja geahččanguovlluid teavsttaid analyseremii ja dulkomii .
Girjji leat čállán Marjaana Aikio , Helmi Länsman , Maarit Magga ja Elen Anne Sara .
Tania-Maria Moilanen lea ráhkadan girjji sárgumiid ja Svea Päiviö hábmen girjji gráfalaččat .
Giela geainnut 2 lea joatkka jagis 2012 almmuhuvvon seammánammasaš vuosttaš gurssa oahppogirjái .
Lassedieđut dás .
Ođđa oahppamateriálat anáraš- ja davvisámegielat oahpahussii.
Anáraš- ja davvisámegielat vuođđooahpahussii leat almmuhuvvon ođđa oahppamateriálat .
Anárašgillii lea almmuhuvvon nuppi luohká matematihká giđđagirji mii lea joatkka ovdal almmuhuvvon golmma girjái .
Davvisámegielat oahpahussii leat almmuhuvvon vihtta ođđa siidolohkamuša ja okta ođđa preanttus Bluppe-ráiddus.
lea jorgaluvvon WSOY Matikka-nammasaš ráiddus , mii šaddá almmuhuvvot ollasit anárašgillii .
Davvisámegielat Lohkoleaika - nammasaš jorgalus ráiddus lea juo skuvllaid anus .
xxx.
Bluppe-ráiddus davvisámegillii almmuhuvvon ođđa girjjit Bluppe mállásat , Bluppe ja albbas , Bluppe ja ealga , Bluppe ja guovžžačivggat ja Bluppe ja goddesáhpánat heivejit siidolohkamuššan sihke sámegielat ja eatnigiela ja vieris giela oahpahussii .
Máinnašuvvon girjjiid lassin almmuhuvvui ođđa preanttus Bluppe ja miessi - girjjis .
Ođđa girjjiid lea ruoŧagielas jorgalan Hannu Kangasniemi .
Giela lea dárkkistan Jovnna Ánde Vest .
Bluppe - girjjiid lea álgoálggus čállán Inga Borg .
Lassedieđut dás.
Sámediggi lea almmuhan oktiibuot gávcci ođđa oahppamateriála jagi 2014 vuosttaš vahkuid áigge .
Čuovvovažžan prentehusas vurdojuvvo ođđa preanttus Girjegiisá Oy álgoálggus jagi 1993 almmuhan Pekka Sammallahti Sámi-suoma-sámi sátnegirjjis .
Sámedikki almmuhan oahppamateriálat leat fidnemis Sámi duodjegávppis Sajosis Anáris , searvvi dahje sámedikki skuvlen- ja oahppamateriáladoaimmahagas ritva .
tammela ( at ) sámediggi .
Sámeoahpahusa oahppiid mearri stuorru.
Sámeoahpahusa oahppiid mearri Suoma vuođđooahpahusas ja logahagain stuorru .
Oahppiid mearri lea lassánan sullii 170 skuvlajagi 2005-2006 rájes .
Dán lohkanjagi olles oahppiid mearri lea 613 , go dat čakčat 2005 lei 444 .
Buot Suoma golbma sámegiela oahpahuvvojit eatnigiela ja vierisgiela oahppoávnnasin .
Oahpahus sámegillii ordnejuvvo anáraš- ja davvisámegielain sámiid ruovttuguovllus .
Oahppiid olles mearri lea lassánan ovddit jagis oktiibuot 59 .
Stuorámus lassáneapmi lea dáhpáhuvvan sámegiela ávnnasoahpahusas ( +70 ) .
Daid oahppiid mearri , geat ožžot oahpahusa sámegillii , lea geahppánan 11 .
Anárašgielat oahpahusa oahppiid mearri lea ovddit jagi dásis ( 15 ) , nuortalašgielat oahpahus lea molson ávnnasoahpahussan ( -5 ) ja davvisámegielat oahpahusa oahppiid mearri geahppánan guđain .
Oahppieinnostusat goittotge čájehit , ahte oahpahus sámegillii boahtá lagaš jagiin lassánit dađi mielde go sámegielat árrabajásgeassin nanosmuvvá .
Sámegielat árrabajásgeassin ordnejuvvo sámegielat beaiveruovttuin dahje beaiveruoktojoavkkuin ja sámegielaid ealáskahtti giellabesiin .
Giellabeassedoaibma lea viidáneamen sámiid ruovttuguovllus eará guovlluide .
Eanášoassi sámeoahpahusas addojuvvo sámiid ruovttuguovllu gielddain , mat ožžot dán oahpahussii earenoamáš bealljemerkejuvvon stáhtaveahki .
Sámiid ruovttuguovllu gielddain leat sámegielat ja sámegielaid oahpahusas oktiibuot 549 oahppi .
Lassáneapmi lea oktiibuot 33 oahppi ovddit skuvlajagiin veardidettiin .
Anára gieldda skuvllain sámegielaid ja sámegielat oahpahusas leat oktiibuot 262 oahppi , mas lea ovddit jagi ektui lassáneapmi 22 .
Iežas oahppiid lassin Anára gieldda oahpaheaddjit addet gáiddusoahpahusa oktiibuot gávcci logahatoahppái .
Anára gieldda sámeoahpahusa oahppiid mearri lea sturron dássidit jagi 2007 rájes .
Ohcejoga gieldda skuvllat addet sámegiela ja sámegielat oahpahusa oktiibuot 124 oahppái , mas lea lassáneapmi ovddit jagis 16 .
Sámegielat oahpahusa oassi gielddas addojuvvon oahpahusa ollisvuođas lea stuorámus Ohcejogas .
Sámegillii addojuvvon oahpahusa oassi lea jagiid mielde čielgasit sturron .
Dán lohkanjagis maiddái daid oahppiid mearri , geat ožžot sámegiela ávnnasoahpahusa , lea lassánan 18 .
Enodaga gieldda skuvllain oahpahus sámegillii ja sámegielas addojuvvo oktiibuot 61 oahppái , mii lea 15 unnit go ovddit skuvlajagi .
Maiddái Enodagas ja Ohcejogas addojuvvo sámegiela gáiddusoahpahus sámiid ruovttuguovllu olggobeallái .
Soađegili gieldda sámeoahpahusa váldodeaddu lea giela ávnnasoahpahusas , man ožžot oktiibuot 99 oahppi .
Oahppiid mearri lea sturron ovddit skuvlajagis 10 .
Sámegielat luohkkáoahpahusas leat golbma oahppi .
Sámegielat oahpahusa oahppiid meari einnostit stuorrut boahttevaš jagiin .
Sámiid ruovttuguovllu gielddaid olggobealde stuorámus oahppiid mearri lea Oulu guovllus , gos giela ávnnasoahpahus addojuvvo oktiibuot 15 vuođđooahpahusa oahppái ja 13 logahatstuđentii .
Roavvenjárgga gávpoga guovllus sámegiela oahpahusas leat oktiibuot 12 vuođđooahpahusa oahppi ja guhtta logahatstuđeantta .
Helssega guovllus sámegiela oahpahusas leat 10 vuođđooahpahusa oahppi oktiibuot njealji skuvllas .
Sámegiela dahje sámegielat vuođđooahpahusa ožžot olles riikkas oktiibuot 542 oahppi .
Sámegiela oktii rehkenastojuvvon oahppiid mearri logahagain lea 71 .
Sámediggi čuovvu ja raportere sámeoahpahusa ollisvuođas Suomas .
Sámeoahpahusa statistihkat maŋimuš jagiin lea gávdnamis dás .
Almmuheapmi sámenuoraid dáiddadáhpáhussii álggii.
Sámenuoraid dáiddadáhpáhus lágiduvvo dán jagi Soađegilis 27.3.2014 .
Temán lea Nuorra Kultuvra - temá mielde dánsun ja sámi temán lea govva eallis .
Dáhpáhusssii galgá almmuhit maŋemustá 14.3.2014 .
Govat , mat oassálastet govvagilvui , galget leat sámedikki doaimmahagas vahkus 12 .
Sámediggi ordne jahkásaččat ovttas gielddaiguin ja báikkálaš servviiguin sámenuoraid dáiddadáhpáhusa , masa bovdejuvvojit buot sámegiela ja sámegielat oahpahusas leahkki mánáid ja nuoraid .
Oassálastin skuvllaid olggobealde lea maiddái vejolaš .
Sámenuoraid dáiddadáhpáhus lea oassi Nuorra Kultuvra - dáhpáhusas .
Nuorra Kultuvrra ordnen čohkke Suoma dánsu nuoraid Tamperei 11.-15.6.2014 .
xxx.
dáppe .
Sámediggi jugii jagi 2014 kulturdoarjagiid.
Sámedikki kulturlávdegoddi jugii čoahkkimis 24.1.2014 jagi 2014 sámedikki kulturdoarjagiid .
Stáhta bušeahtas sámegielat kultuvrra ovddideapmái ja sámeservviid doaibmamii ( ng. sámi kulturmearreruhta ) jahkái 2014 lea čujuhuvvon 176 000 euro , mas 10 340 euro Ohcejoga kirkostobuid bajásdoallamii .
Sámedikki kulturlávdegoddi vuostáiválddii ohcamušaid 80 st oktiibuot 754 025,25 euro ovddas .
Aitosaš kulturdoarjjan mieđihuvvui oktiibuot 81 780 € , servviid doaibmandoarjjan 60 000 € ja almmustaht-tindoarjjan 20 380 €.
Doarjagat mieđihuvvojedje čuovvovaččat :.
Veahkkeruđa oažžuin ráhkaduvvon dievaslaš listá lea Sámedikkis . Listtás leat maiddái lunddolaš olbmo nammadieđut .
Nammadieđut luohpaduvvojit bivdagis .
Rávvagat áššegirjebivdagis.
Áššegirjebivdda.
Sámit ledje daid olbmuid maŋisboahttit , geat ásaiduvve Davvi-Fennoskandiai dalán jiekŋabaji maŋŋá badjel 10 000 jagi dassái .
Davvi - Skandinávia sámiálbmot nállašuvaš vuosttas Jiekŋameara rittu álbmogiin ja vuođđosámi hálli álbmogis .
Dálásámit leat oassi geađgebaji álbmoga maŋisboahttijoatkit , mat ásaiduvve sámeguvlui dalán jiekŋabaji maŋŋá .
Sámiid orrunguovlu ja lávdu lei viidasamos áigelogu álggu sulaid 1000-lohkui .
Sámit orro Laatokkas Jiekŋamerrii ja Gaska-Skandinavias Vilgesmerrii .
Earet máttaviesttar- ja máttarittu oppa dálá Suoma guovlu lei sámiid orrunguovlu .
Mátta-Suomas lea ainge sápmelašvuvuđot báikenamat muittuheamin guovllu dološ návddašeamis .
Sámiid ollašuhttán ealáhusvugiin leat seilon dieđut sámi álbmotárbbis ja arkeologalaš dutkan lea buktán ođđa dieđu dološ sámeservošiid birra .
Sámit leat ollašuhtttán árrahistorjjá áigge bivddu , čoaggima , guollebivddu ja boazodoalu .
Ealáhusat leat leamaš hui luonddulági miel ja buot materiálaid oažžui luonddus .
Sámiid luonddugaskavuođas muitala bures dat , ahte eatnamii lea báhcán hui unnán luottat dološ sámekultuvrras arkeologaid dutkama várás .
Sámiid dološosku vuođđuduvai eará davvi oskkuid láhkai luonddubálvaleapmái ja osku lei šamanistalaš .
Sámit bálvaledje luondduháldiid , dego , Biegga-albmá , Bieggagállisa , bajánipmila Dierpmis – Äijjih- Àddja ja nisson sihke eatnivuođa háldi Sáráhkká ja meahccebivddu háldi Juoksáhkká .
Guovddáš muitu sámiid šamanistalaš oskkus lea meavrresgárri , maid leat govuhan ee. ipmilsymbolaiguin .
Dehalaš oassi oskkus lei oaffariid addin seiddiide , sieiddit , gos jahkke ipmiliid ássat .
Sieiddit ledje iešguđet sturrosaš luonddučuozáhagat .
Beakkán sieidi lea Anára gielddas Áijihsuálus .
Sieiddiide oaffaruššui guolli , biergu , dávttit sihke maŋŋá maiddái ruhta ja eará árvobiergasat .
Sieiddit leat vejolaččat doaibman maiddái siiddaid gaskasaš rádječuoldan .
Sámiid searvvušvuogádaga vuođđu lea siida dahjege sámegilli , mii lea ealáhusa ollašuhttima ovttadat sihke servodatlaš ja guovloguovdásaš hálddahusovttadat .
Sátni siida lea etymologalaččat gaskavuođas sátnái sieidi , mii darkkuha geađggi dahje bávtti , mii lea bálvaleami čuozáhahkan .
Siiddain ledje ráját ja siiddaid ráját ledje maŋŋelis vuođđun go sámiid orrunguovlluide vuođđudedje gielddaid .
Johan Turi lea girjjistis j. 1910 Muitalus sámiid birra govvidan sámiid álbmotárbbi ja erenoamážit badjesámiid folklore .
Álbmotárbbi mielde sámit álge bivdit gottiid ja guođohit daid dan maŋŋá boazun .
Go fáhtejedje lojimus gottiid gitta daid geavahedje hohkalllananeallin ja dánu stuorrudedje boazoealuid ja álge eallit daiguin birra jagiid ja johtit seamma láhkai go sámit dán áiggege dahket .
Dalle sámit ásaiduhtte guovlluideaset okto .
Boares dutkamuša mielde sámit livčče ollašuhttán unnahámát boazodoalu , mas bohccot livčče atnon goddebivddus hohkahallandárkkuhusa dihttii guhká , muhto viiddes nomáda badjedoallu lei easka 1600-logu rájes .
Oainnut leat vuođđuduvvan vearuhuslogahallamiidda .
Leat dulkojuvvon , ahte bohccot leat lodjuduvvon duottargottis ja boazodoallu sihke meahccebivdu livčče dagahan duottargotti sogahuvvama .
Ođđasamos arkeologalaš – biologalaš dutkamuš ii doarjjo dán oainnu .
Ođđasamos DNA-dutkamuša mielde Fennoskandia dálá boazu ii leat duottargottis lodjuduvvon šládja muhto áibbas iežas šládja .
Dutkamuša mielde lea vejolaš , ahte sámit leat lodjudan historjjá áigge máŋggaid earálágan goddešlájaid .
Arkeologat leat ovdal dulkon goddedáktegávdnosiid muitalan bivdokultuvrras , muhto ođđasamos dutkamušbohtosa vuođul dat sáhttet muitalit maiddái boazodoallokultuvrras .
Várra sámi boazodoallokultuvrra lea hui boaris , daningo ealáhus lea hui spesialiserešuvvan ja sámegielas leat hui viiddis boazodollui gullevaš terminologiija .
Guollebivdu leamašan ja lea ainge dehalaš sámiid kultuvrra oassi ja mearkkašahtti ealáhus .
Ohcejogas guollebivddu mearkkašupmi leamašan erenoamáš stuoris .
Vuosttas čálalaš máinnašumit Deanu guollebivdokultuvrras leat gaskaáiggi loahpas , maŋŋidisgaskaáiggis .
Dehalamos bivdoguolli , luossa , leamašan čađa áiggiid Deanu sámiide dehalamos sálašguolli sihke maiddái máksingaskaoapmi .
Sámit leat bivdán biebmun gotti , ealgga sihke eanalottiid .
Ealggaid ja gottiid bivde bivdorokkiin , vuojihemiin ja áidumin .
Arkeologat leat gávdnan sámiid ruovttuguovllus máŋggaid otná beaivve rádjai seilon bivdorokkiid .
Unnimus fuođđuid bivde lassin náhkiid dihtii .
Sámit vuvde náhkiid álo Gaska-Eurohpa rádjai juo hui árrat .
Čoaggin lea gullan sámiid biepmuháhkamii čađa historjjá .
Čáhcelottiid manneheapmi dahjege maniid čoaggin muorain , leamašan dehalaš biebmolassi , ja vuohki lea seilon unnahámát buđaldussan áibbas dáid beivviid rádjai .
Iešguđet sámekultuvrrain leamašan iešguđetlágan váldobiebmogáldut ja ássanmállet , maidda váikkuhedje biras , luonddu resursavuođđu sihke kultuvrra dábit ja árbbit .
Badjesámiin ássan čuovui bohccuid lunddolaš geinnodagaid mearrarittu geasseorohagain álo suddjes meahcceguovlluide ja duottariidda .
Eallogeahččit ja bearrašat elle johtti dahjege nomádalaš eallinvuogi .
Maiddái guolásteaddjisámiin lei johtti eallinvuohki .
Dálveorohaga dálá Suoma guovllus doalli sámit leat fitnan guollebivddus geassit gitta Norgga mearrarittu rájes .
Sámiid historjjálaš návddašanviidodat leamašan dálá dili ektui máŋgga eará riikka viidodagas .
Anáraččain leamašan guollebivddu , meahccebivddu ja maŋŋelis maiddái šibitdoalu várás ovttas golbmii bajiid mielde orrojuvvon saji .
Anáraččat leat maiddái doallan ja dollet ainge bohccuid .
Anáraččaid orohatlotnašuvvan čoahkanii Anárjávrri čázádaga lahkosii .
Anáraččaid dálveorohat lei dávjá siseatnama vuvddiin , mat ledje biekkasuojis ja guovllus ledje boaldinmuorat ja guođohaneatnamat .
Geasseorohagat ledje lunddolaččat jávrriid dahjege buriid guollečáziid guoras .
Orohatlotnašuvvan seaillui muhtun anáraš bearrašiin gitta 1950-logu rádjai .
Nuortalašservoša searvvuš- ja ealáhusvuogádagas lea buoremusat seilon dieđut Suonnjelgili nuortalšservošis .
Suonnjelgili nuortalaččain lei oktasaš dálvegilli , gos eará sogat hádjánedje árbevirolaš sohkaeatnamiidda guollebivddu ja bivddu dihtii .
Dálvegilis bearrašat ollašuhtte ovttas bivddu ja guollebivddu .
Dálvegilis čoahkkanii nuortalaččaid giličoahkkin , mii mearridii eatnamiid geavaheamis ja servoša guoski áššiin .
Nuortalaččat leat lassin ollašuhttán unnahámát boazodoalu .
Ođđaássan álgá.
Gaskaáiggi rájes eará stáhtat álge šaddat sámiid ásahan orrunsajiide ja stáhtaid beroštupmi čuozai gulul maiddái davás ja dan resurssaide .
1500-logu loahppabeali rádjai sámit elle measta áidna álbmogin iežaset guovlluin .
Suopmelaš ja sápmelaš ásahusa rádján lei ng. Lappi ja Lanta rádji , mii lei dálá sámiid ruovttuguovllu máddelabbos .
Historjáčálli Kyösti Julku lea meroštallan lappi ja lanta rájá rádječuolddaid .
Rádjá vuođđuduvai sámegiliid ja suopmelaš gielddaid rájáide .
Rájá ii sáhttán rasttildit .
Rádjá ii goit seilon fámus hirbmat guhká , muhto Kustaa Vaasa 1600-logus ( 1673 ja 1695 ) addin ássanplakáhtat heaittihedje rájá ja álggahedje ođđaássama sámiid orrunguovlluide .
Fárrema dorjo sosiálalaš ja ekonomalaš healppuhemiiguin .
Ođđaássama áigge dálá Suoma ja Norgga davvioasit gulle Durdnosa ja Giema Lappii .
Ođđaássama mielde mátta sámejoavkkut sudde suopmelaškultuvrii .
Dáin kultuvrrain leat báhcán muhtun diktabihtát ja dajaldagat .
Ođđaássama mielde stáhta , girku ja turisttat beroštuvve sámiid ruovttuguovllus .
Maiddái vearuheaddji beroštuvai davvi Sámis .
Sámit sáhtte máksit vearuid juoba buot lagasguovllu stáhtaide , go riikkaid ráját eai lean davvin čielgasat .
Vuosttasin ođđasássan juvssai Eanodaga ja Anára .
Ođđaássama mielde eanadoallu bođii maiddái sámiid ruovttuguvlui .
Anára ja Ohcejoga sámiide eanadoalus šattai guollebivdo- ja bivdokultuvrra oassi .
Ođđaássama mielde maiddái álge sámiid jorgalahttit kristtalašoskui ja dát dagahii sámegiela dili fuotnáneami sihke sápmelaš dološoskku jávkama .
Rájáin háddjejuvvon álbmot.
Strömstada rádjasoahpamuša rádjaortnedemiin jagi 1751 gessujuvvui Ruoŧa-Suoma ja Danmárkku-Norgga ráját maŋit hápmái .
Soahpamuša lappcodisillenis jagi 1751 Ruoŧŧa-Suopma ja Danmárku-Norga dáhkidedje ee. sámiide vuoigatvuođa rasttildit rájáid boazoealuin ja guollebivdodárkkuhusa dihtii .
Dát vuoigatvuohta joatkašuvai jagi 1852 rádjagiddema rádjai .
Rádjagiddemat Suoma ja Norgga gaskkas jagi 1852 sihke Ruoŧa ja Suoma gaskkas jagi 1889 heite árbevirolaš johtima Suomas ja dagahedje stuorra ássannuppástusiad sámeguovllus .
Sámit galge válljet bissovaččat iežaset ássaneatnamiid ja válljet árbevirolaš sohkaeatnamiid gaskkas .
Rájáid mielde maiddái ođasássan lassánii 1800-logus ja stáhtat álge diđolaš politihkain nannet váldoálbmoga ovdduid ja suddadit sámiid váldoálbmogii .
Sámiid oktavuohta iežas gillii ja kultuvrii hedjonii .
Erenoamážit skuvlalágádusa boahtin dagahii sámegiela dili fuotnáneapmái .
Nubbi máilmmisoahti dagahii nuortalaččaid árbevirolaš orrunguovlluid hádjáneapmái guovtti riikka gaskkas .
Dálá Suoma nuortalaččat šadde Beahcáma guovllu golmma siidda , Suonnjelgili , Beahcáma ja Báhcaveaijoga nuortalaččain .
Sin ásahedje II máilmmisoađi maŋŋá Anára gieldda nuortaosiide .
Oassi bácii Sovjetlihtu guvlui .
Suonnjelgiliolbmuid sajuštedje Čeavetjávrri guvlui , beahcángiliolbmot Tsarmijávrri-Njellim guvlui sihke báhcaveaijoholbmot Kiäváájávri - Mustola guvlui .
Sámiid oktasašbargu álgá.
Sámiid etnihkalaš ja álbmotlaš morráneapmi álggii 1800-logu loahpas Norggas ja Ruoŧas , goas šadde vuosttas sámesearvvit ja aviissat .
Vuosttas oktasaš sámečoahkkima dolle 1917 Norgga Trondheaimmas .
Oktasašbargu šattai čavggabun sođiid maŋŋá goas Ruoŧa Johkamohkis dolle 1953 vuosttas golmma riikka sámiid konferánssa .
Dat deattuhii sámiid vuoigatvuođaid luondduriggodagaide ja gillii ja mearridii sámiid oktasaš Sámeráđi vuođđudeami .
Sámesearvvuš álggii ortniidit ja 1900-logu gaskamuttu rádjai Suomas doibme sámesearvvit .
Sámeservoša aktiiva doaibman oažžui áigái sámepárlameantta vuođđudeami 1970-logus .
Skuvlaruoktoássamis sámegiela oahpahussii.
1900-logu álgu lei láttiiduhttima áigi .
Máŋggat mánát masse sámegiela dáiddu skuvlaruovttuin .
Mánát besse fitnat ruovttusteaset dušše hárve ja oktavuohta sámegielat birrasii fuotnánii .
Sámegiela hállan gildui máŋggain oktavuođain .
Sámegiella ja kultuvrra lei hui áitatvuloš 1900-logu gaskkamuttus .
Sámeservoša ortniiduvvan ja sámeoktasašbargu ožžo áigái sámekultuvrra dili buorráneapmái , sámegiela dili ovdáneapmái ja láhkaásahusa ovdaneapmái .
Sámegielat oahpahus álggahuvvui vuođđoskuvllain ja vuosttas sámi giellaláhka dohkkehuvvui jagi 1992 .
Láttiiduhttinproseassa guđii čiekŋalis luotta sámeservodahkii ja dagahii sámegielaid áitatvuložin .
Dušše sullii vádjit bealli Suoma sámiin hálla sámegiela eatnigiellan .
Hástalusat.
Sámekultuvra lea seilon iešlágálažžan ja áidnalunddot eamiálbmotkultuvran suddadanfiggamušain fuolakeahttá .
Sámekultuvra gártá áinge deaivat stuorra hástalusaid .
Sámiid eretfárren eret sámiid ruovttuguovllus dagaha stuorra hástalusa sámegielat bálvalusaide ja oahpahussii , sámegiela ja kultuvrra boahtteáigái sihke sámeealáhusaid ollašuhttimii .
Dálkádatnuppástus , globalisašuvdna ja ekonomalaš beroštupmi árktalaš guovllu vuostá buktet maiddái stuorra hástalusaid .
Sámiid vuoigatvuođat eai ollašuva velá riikkaidgaskasaš soahpamušaid eaktudan vuogi mielde , dego álbmotlaš olmmošvuoigatvuođaid ollašuvvama bearráigeahčči orgánat leat fuobmášahttán .
Suomas leat maiddái iešguđetlágan searvvit ja joavkkut , mat vuostálastet sámiid vuoigatvuođaid ja iešguđetlágan mediain leat ollu sámevuostásaš čálašeapmi .
Boazodoallu.
Boazodoallu lea sámekultuvrra guovddáš oassi .
Buot sámit eai oaččo ealáhusa boazodoalus , muhto dan servodatlaš ja kultuvrralaš mearkkašupmi lea ainge stuoris .
Boazodoalu jahkásašdáhpáhusaide , geassemiessemearkumiidda ja dálverátkimiidda , oassálastá dábálaččat oppa sohka .
Dat lea áidna árbevirolaš sámi ealáhus , mii okto lea gánnáhahtti .
Boazodoalu boađuin sullii 14 proseantta čoahkkanit stáhta ja EU-doarjagiin .
Máŋggas sápmelaččain barget boazodoalu oktavuođas smávvalágan turisma- dahje gárvvistandoaimma .
Sámiid ruovttuguovlu gullá erenoamáš boazodoalloguvlui , gos bohccuin lea friddja guohtunvuoigatvuohta .
Ruovttuguovllus leat 13 bálgosa ja sulli 1250 boazoeaiggáda , mii lea sullii 27 % oppa Suoma boazoeaiggádiin .
Eallibohccot leat sullii 40 % ( 78 307 ) oppa Suoma eallibohccuin ja vádjit 80 % Sámi eallibohccuin .
Kárta : Sámi ruovttuguovllu bálgesat / bálgosat.
Sámiid boazodoallu vuođđuduvvá dálve- ja geasseeanaguohtunortnegii , mii vuođđuduvvá bohccuid biologiijai ja badjeolbmuid kultuvrralaš dábiide .
Bohccot guođohuvvojit sierra geasse- ja dálveeatnamiin , lassin giđđat lea iežas guođohaneana guoddima várás ja čakčat bohccuid ragatguovlu .
Boazodoalus lea vealtameahttun , ahte iešguđetlágan eatnamat leat doarvái .
Sámi boazodoallu ollašuhttojuvvo ng. dálvesiiddain , mat leat muhtun badjebearraša ráhkadan , sohkii vuođđuduvvi guođohanovttadagat .
Siida stivre boazodoalu ollašuhttima iežas návddašaneatnamiin .
Bálgosa eatnamiin guhtot máŋggat siiddat .
Siiddaid návddašaneatnamiid ráját eai biso ovtta sajis , muhto dat sáhttet molsašuvvat guohtundiliid mielde ja eará siiddat sáhttet maiddái ovttastuvvat nuppiideaset .
Bohccot gárddis.
Boazodoalu váikkuhusas lundui lea hállojuvvon hui ollu ja lea čuoččuhuvvon , ahte sámiid ruovttuguovllus livčče liigeguođoheapmi .
Boazu dego earálágan goddešlájat leat gullan sámiid ruovttuguovllus luondui miehtá historjjá .
Ođđasamos dutkanbohtosiid mielde bohccot sáhttet guohtumiin eastit ođđašlájaid boahtima árktalaš guovlluide .
Dálkádaga liegganettiin ođđa šaddo- ja eallišlájat bohtet davás .
Bohccot estet guohtumiin maiddái šieđgaluvvama ja doalahit daŋasšattuid sihke duktejit árktalaš guovllu luonddu .
Dálkediehtaga lágádusa dutkamuša mielde bohccuid intensiiva guohtun hihttuda muohttaga suddama giđđat hihttudemiin seammás dálkádaga liegganeami .
Bohccot merkejuvvojit iežas bealljemearkkain .
Bealljemearka almmuha oamasteaddji ja soga , masa bohcco oamasteaddji gullá .
Sámiid boazodoalus mearkkat addojit sohkamearkavuođádaga mielde .
Juohkehaš sogas lea iežas mearkalinjá .
Mánáid bealljemearkkat leat variašuvnnat vánhemiid , dábálaččat juo jápmán fulkkiid mearkkain .
Dahjege buot mearkalinjjá mearkkat muittuhit nuppiid .
Muhtun ruovttuguovllu bálgosiin bohccuid bibmet dálvit dahje suoinnit atnojuvvojit guođoheamis veahkkin .
Sivvan lassibiebmamii leat leamaš ee. guohtoneatnamiid hádjáluvvan , vuovdečuollamat ja eará gilvaleaddji eanageavahanvuogit , mat leat geahpedan guohtoneatnamiid meari .
Eanáš oassi bohccuin guhtot ainge luondduviđáguohtoneatnamiin .
Geavadagas oppa sámiid ruovttuguovlu lea leamaš ja lea ain bohccuid guohtuneanan .
Vaikko boazodoalus geavahit dán áigge njealjejuvllagiid ja mohtorgielkkáid veahkkin , bohcco , luonddu ja dálkádaga dovdan lea hui dehalaš oassi badjeolbmuid ámmátdáiddus .
Boazodoallu doalaha sámegiela ja ráhkaga lunddolaš sámegiela geavahanbirrasiid .
Sámegielas lea hui dárkkes ja ollu boazodollui ja lundui gullevaš terminologiija .
Ámmátlaččat boazodoalu ollašuhttiid gaskaahki lea jámma loktanan ( dán áigge sulllii 47 jagi ) ja seammás badjeolbmuid olles mearri lea unnumin .
Boazodoalu boahtteáiggi uhkida ealáhusa heittot gánnáhanmuddu , sámiid eretfárren sámiid ruovttuguovllus , dálkkádatnuppástus sihke lassáneaddji spiriidmearri .
Duodji.
Sámi duodji , duodji lea oassi sámiid luonddu ja kultuvrra gaskasaš gaskavuođa ja sámiid eallinvuogi .
Duodji lea sihke dáidda ja ealáhusvuohki .
Duodjeárbi lea vuorrováikkuhus luondduin sihke materiála háhkamis ja dujiid hervemis .
Juohke guovllus lea iežas vuohki duddjot sámi duoji .
Váldoduodjeárbbit Suomas leat nuortalaš- , anáraš- ja davvisápmelaš duojit .
Duodji lea gaskaoapmi , man bokte oahpahuvvo kultuvra , dan árvvut , filosofiija , jurddašanmáilbmi .
Duodjedáidu sirdašuvvá buolvvas nubbái sosiálalaš dahkamusaš .
Dehalaš oassi duodjedáiddus lea sámegielat duodjeterminologiija .
Duodji lea dán áigge sihke atnuávdnasiid ja biktasiid ráhkadeapmi muhto maiddái dáiddaduodji .
Sámi duodji juohkášuvvá ng. dipma ja garra dujiide .
Duoji materiálaid čoaggit luonddus bistevaš vugiin .
Duodji eallá luonddulotnašuvvama mielde ja materiálaid čoaggit ja gieđahallat dihto áigge jagis .
Daid ráhkadeamis ávkkástallat materiálaid buot osiid .
Leaibbi , soagi ja sieđgga geavahit náhki ostemis .
Vettiid atnet erenoamážit anár- ja nuortalašduodjeárbbis atnubiergasiid ráhkadeapmái ja hervemii .
Bohccos geavahit náhkiid , čorvviid , dávttiid ja suonaid .
Šattuid atnet diŋggaid báidnimii ja gámasuinniid čoaggit vai juolggit bissot liekkasin nuvttohiid siste .
Guoli- , lotti- ja smávvafuođđuid náhkiid geavahit smávvadujiid ráhkadeapmái .
Muorradujiid duddjojit reatkáin ja báhkiin .
Lassin geavahit dani , golli ja silbba .
Dujiid herven ja ivnnit govvidit luonddu ja eará jagiáiggiid , erenoamážit ruškki iešguđetlágan ivnnit oidnojit máŋggain sámi dujiin .
Nuortalašsámiid duodjeárbi , veaddeduojit.
Sámegákti lea sámiid álbmotbivttas ja sámiid etnisitehta dovddaldat .
Gávttii atnit dán áigge váldoáššis ávvudanbivttasin , nu heajain go hávdádusainge , muhto maiddái virggálaš čoahkkimiid bivttasin .
Boarrasut sámeálbmogii sámegákti lea seilon ain árgabivttasin .
Gávtti hervemat ja ollisvuohta muitalit gos guovllus sámi olmmoš lea eret , juoba siviilaseađu ja soga .
Sámegákti lea nuppástuvvan áiggiid mielde ja gávtti sáhttá ainge variariseret .
Suomas leat anus vihtta sámegávtti váldomálle : Deanu , Anára , Eanodaga , Vuohcu ja nuortalaččaid gákti .
Sámegávtti ja sáme duoji viidasabbot lea boastut atnán turismmas ja sámi duoji muittuheaddji kopiijaid vuvdet mátkemuitun .
Sámi duojáriid ámmátsearvi , Sámi Duodji , mieđiha mearkka sáme duodjái , mas sáhttá dovdat eakti sáme duoji .
Sámi Duodji ro:a lahttun besset dušše čeahpes duojárat .
Lahtut searvvis leat sullii 300 .
Sámi duodjeárbi erenoamážit anár- ja nuortalašsámiid árbbit leat aitatvuložat .
Guollebivdu.
Guollebivdu lea sámekultuvrra dehalaš oassi erenoamážit Ohcejogas ja Anáris .
Guollebivdu ii leat okto gánnáhahtti ealáhus , muhto guollebivdui laktásit dávjá boazodoallu dahje turismabálvalusat .
Juohkehaš guollebivddu ollašuhtti sámesogas leat árbevirolaš guollesajit , dihto sogaid návddašeamis leat iežas jávrrit , luovttat dahje jogaid oasit .
Buohkat dovdet iežaset ja earáid eatnamiid ja bissot iežaset návddášaneatnamiid alde .
Guliid bivdimii laktasa sápmelaš árvomáilbmi , guovlu ii liigebivdo ja fuolahuvvo das , ahte maiddái čuovvovaš jagiid leat doarvái guoláštamoš .
Guollebivdoárbbis lea dehalaš servodatlaš olli sihke guollebivddu iežas sámegielat terminologiija .
Deanu guollebivdoárbái gullet dán áigge gildojuvvon rastábuođđu , duhastus ja goldin sihke velá ain geavahusas joddo- ja meardebuođđu , fierbmebivdu orru firpmiin , nuohttun , golgadeapmi dahje áhpegolgadan bivdu , ja stággo- ja vuoggabivdu .
Nuortalaškultuvrra iežas erenoamášvuohtan lea Njávdáma Kolttakoskis ollašuhtton geahpilnuohttun .
Nuorra guollebivdit.
Sáme guollebivdoárbi lea váras jávkat .
Guollebivdoárbbi uhkida sápmelaččaid eretfárren ruovttuguovllus eret ja guollebivddu heittot gánnáhahttivuohta .
Fárredettiin sámiid ruovttuguovllu olggobeallai sámit manahit lágalaš vuoigatvuoiđaideaset lihkadit ja ávkkástallat luonddu dihto guovlluin manahemiin oktavuođa árbevirolaš soahkaeatnamiidda .
Nuorat eai šat oahpa lunddolaččat sámi guollebivdoárbbi ja guollebivdoárbi , dasa gullevaš diehtu ja terminologiija lea váras jávkat .
Árbevirolaš bivdobiergasat leat báhcimin eret geavahusas maiddái ođđa teknihka geažil .
Eará ealáhusat.
Čoaggin lea ain dehalaš oassi sámiid biepmu ja materiálaid háhkama .
Murjjiid sáhttá čoaggit maiddái vuovdinláhkai .
Sámiin leat iežaset , árbevirolaš sogaid geavahusas leahkki čoagginguovllut , gos čogget luopmániid , joŋaid ja sarridiid .
Eará eatnamiidda ii árbevirolaččat manno .
Bivdu dahjege meahccebivdu lea leamaš guhká eará sámi ealáhusaid oassin .
Meahccebivdu ii leat okto gánnáhahtti ealáhus .
Dán áigge bivdet erenoamážit ealggaid ja rievssahiid .
Sámi bivdokultuvrras gárdot rievssahiid .
Meahcásteddjiin leat anus ng. rievssatgárddit giellabálggisin , gos meahcásteaddjit ráhkadit iežaset návddášaneatnamiidda iežaset rievssat gielaid ráidduid ja gihpuid .
Nuppiid návddášaneatnamiidda ii manno gárdut rievssahiid .
Árbevirolaččat rievssahiid gárdo dan mađe go dárbbašedje eará biepmu lassin ja maidddái vuovdima várás fuolahemiin goittotge das , ahte nálli bisui bisovažžan .
Rievssatnáli molsašuddamat leat váttásmahttán rievssahiid bivdima .
Eanadoallu bođii sámiid ruovttuguvlui 1700-logus ja erenoamážit Ohcejoga ja Anára guvlui oassin guollebivdo- ja bivdokultuvrra .
Suomas leat golbma juoiganárbbi : davvisápmelaš luohti , anáraš livđe ja nuortalaš leu ´dd .
Árbevirolaš juoiggus leamaš álggos sámiid riittaide čadni ja luondduálbmogiidda mihtilmas albmabuktinvuohki heaggamáilmmi ja reálamáilmmi albmaneapmi .
Juigosat leat árgga rutiinnaid ja sosiálalaš diliid oassin .
Boazodoalus juigosiin lea vuodjeluvvon spiret ja ráhkaduvvon gaskavuohta geahččoealli ja olbmo gaskii .
Juigosiin oahpahit nuorat buolvva olbmuid ja fuolkevuogádaga birra , luonddus , báikkiin , boazodoallovugiin ja ealliin .
Juigosiid fáttat šaddet servoša dehalašolbmuin , historjjálaš dáhpáhusain , boazodoalus , luonddubirrasis ja ealliin .
Juigosat albmabuktet sosiálalaš vuogádaga ja kulturlaš jotkkolašvuođa .
Ovdamearkan mánáid juigosat leat variašuvnnat vánhemiid juigosiin , mat leat fas variašuvnnat sin iežaset vánhemiid juigosiin .
Mánáid riegádettiin , juoiggus lea addojuvvon dego gástanama hámis vuos ovttageardásaš nuohttan maŋŋelis olmmošjuoiggusin dievasmahttimin .
Dát árbi lea measta jávkan Suoma sámiid siste .
Juigosis eai leat álo sánit , nuohtta ja jienageavahus leat dalle váibmosis .
Oarjesápmelaš vuohki juoigat lea albmabuktima dáfus gievrrat ja jienageavahus molsašuddá jođáneappot go nuortasápmelaš juoiganvuogis .
Suoma Sámi Grand Prix oassegilvvu vuoiti 2014 , juoigi Petra Magga-Vars.
Sámiid musihkkaárbbis eai olus geavahuvvo instrumeanttat .
Dán áigge juoigama sáhttá dáktet dološ šamánaid geavahan meavrresgáriin .
Dan lassin dovdat 3-5-suorbmaráigge njurgganas , fádnobiipu , mii ráhkaduvvui olbmoborranrási vesás .
Maiddái skilanasaid diehtit geavahuvvon .
Ruoŧasápmelaš Maj-Lis Skaltje lea girjjistis Luondu juoiggaha govvidan juigosa čuovvovaččat ( 2005 ) :.
Juoiggus lea bohcco nuohtta.
Juoiggus lea ožžon šuoŋaid lottiid , jogaid ja biekkaid jienain.
Juoiggus lea oanedan guhkes sevdnjes dálveijaid ,.
lea leamašan skibirin viiddes meahcceguovlluin ,.
lea addán fámu go miella lea šlunddas ja bargu lossat .
Juoiggus lea illu .
Juoiggus seailluha olbmo nuorran .
Juoiggus lea muitinvuohki , oktasašillu ja vuohki čujuhit ráhkisvuođa .
Juoiggus ollá guhkkelii go sánit , lagada ja ovttasta sogaid , ustibaččaid ja olmmošbuolvvaid .
Maiddái dat geat juo lea guođđán dán máilmmi.
Sámiid juoiganárbi leai váras jávkat .
Kristtalašosku doalai juigosa hui guhká bahádábálažžan ja dan leat maiddái váldekultuvra badjelgeahččan .
Suomas juigosa árvu álggii lassánit suopmelaččaid siste sámiid stuorra dáiddára Nils Aslak Valkeapää ( Áillohaš ) dáidaga mielde .
Áillohaš buvttii juigosa servodatlaččat dohkkehahttin ja árvvusatnon dáiddavuohkin ja čujuhii juoiganárbbi soddjilvuođa ja ovdáneami .
Áillohaš buvttii juoiganárbái váikkuhusaid jazzis ja eará musihkkastiillain .
Sámeservoša ja dáiddáriid aktiiva barggu boađusin juoiganárbi lea álgán ealáskit ja juoigama oahpahit maiddái skuvllain .
Kristtalašosku ii jurddaš šat negatiivalaččat juigosis ja juoigan lea maiddái gullon girkuin .
Juoigama gullá geavatlaččat dušše Yle Sápmi prográmmain earet eará muhtun váldegottálaš konsearttaid dahje prográmmavurkemiid .
Juoiganárbi lea goit ainge áitatvuloš .
Bargoeallin , eretfárren sámiid ruovttuguovllus ja gielamolsun leat váikkuhan sámiid siste juigosa gullamii ja geavaheapmái .
Sápmelaš juoigiin lea iežas gáhttoorganisašuvnna , Sámi juoigiid searvi .
Stuorámus juoigandáhpáhus lea jahkásaččat Norgga Guovdageainnus beassážiid áigge lágiduvvon Sámi Grand Prix-gilvu , mas válljejit jagi buoremus juoiganloaiddastemiid .
Modearna sámemusihkka.
Dálásámemusihkka oažžu váikkuhusaid nannosit árbevirolaš juigosis ja albmabuktimin ođđa albmabuktinvugiid ja sámekultuvrra ovdáneami .
1960-logu rájes sámegielat musihkka álggii čuovvut áiggi treanddaid .
Otná beaivve sámegillii rockki , poppi , etno , hevi , dánsamusihka , tekno , mánáidlávlagiid , sálmmaid ja ráp-musihka .
Erenomážit sámegielat ráp-musihkka lea ožžon fuopmášumi maiddái álbmotlaš dásis .
xxx.
Girjjálašvuohta.
Sámegielat girjjálašárbi lea nuorra .
Máidnasiid muitaleapmi ja njálmmálaš muitalanárbi lea leamaš dehalaš sámekultuvrra oassi ja dieđusirdima buolvvas nubbái ja ráhkadan vuođu sámegielat girjjálašvuođa šaddamii .
Vuosttas sámegielat prentosat ledje Ruoŧas jagi 1619 deaddiluvvon guokte kristtalaš girjji .
Vuosttas davvisámegielat čáppagirjjálašvuođa bargu lei ruoŧasápmelaš Johan Turi čállán ja govuhan girji jagis 1910 Muitalus sámiid birra , mii lea muitalus badjesámiid eallimis .
Turi hálidii iežas sániid mielde muitalit eiseválddiide makkár leat sámiid eallin ja dilit , vai eiseválddit boađášedje dain diehtit .
Turi govvida girjjistis erenoamáš dárkilit sámiid eallima , historjjá ja sámiid álbmotárbbi .
Maiddái girječálli , dáiddár ja badjealmmái , Ruoŧa Jielleváris eret Nils Nilsson Skum govvidii sámiid luonddubirrasa ja boazodoalu .
Muitaluvvui , ahte son árvvoštalai iežas girjji hatti das govviduvvon boazologu vuođul .
Beakkánin Skum šattai , eandalii girjjiinis Same sita - samebyn ( 1938 ) .
Suoma sámeguovllus vuosttas mearkkašahtti sámegielat čáppagirjjálašvuođa girji lei vuovdaguoikkalaš oahpaheaddji Hans-Aslak Guttorma čoakkáldatgirji Koccam spalli ( Herännyt tuulispää 1941 ) .
Čoakkáldagastis Guttorm ovddidii maiddái davvisámegiela čálalaš giela .
Sámegiela girjegiela ovdánettiin ja sámeservoša kultuvrralaš moriheami mielde sámegirjjálašvuohta álggii ovdánit 1970-logu álggu rájes .
Girjjálašvuođas bođii vuohki govvidit servodaga dohkketmeahttun diliid ja láttiiduhttinproseassa váikkuhusaid sámiide .
Kirsti Paltto vuosttasromána Guhtoset dearvan min bohccot ( Voijaa minun poroni ) lei Finlandia-evttohassan jagi 1986 .
Nils-Aslak Valkeapää diktaepos Beaivi , áhčážan , 1988 ( Aurinko , isäni ) vuittii Davviriikkaid ráđi girjjálašvuođabálkkašumi jagi 1991 .
Suomas ii doaimma sámegielat girjjálašvuođa goasttideaddji goasttádus .
Norggas doaibmi Davvi Girji goasttida maiddái Suoma sámiid dahkan girjjiid .
Girjjálašvuođa ovdáneami váttásmahttet sm á vva márkanat erenoamážit anáraš- ja nuortalašgielat čáppagirjjálašvuođas .
Dán áigge čáppagirjjálašvuohta jorgaluvvo váldogiela ja sámegiela gaskkas .
Govvadáidda.
Vuosttas sápmelaš govvadáiddárat ledje girječálli Juhan Turi sihke norggasápmelaš John Savio .
1900-logu álggus eallán Savio bođii dovddusin muorrasárgosiiguin , mat ovdanbuktet árbevirolaš sápmelaš fáttaid .
Sápmelaš govvadáidaga golleáigodaga álggahii Nils Aslak Valkeapää sáme álbmoga mytologiijain ja luonddugaskavuođas muitaleaddji dávvaliin .
Govvadáidda váldá inspirašuvnnaidis dán áiggege nu báktetevnnegiin , šamanismmas , luonddus go duodjeárbbisge .
Dán áigge govvadáidagis govvidit ain eanet sámiid vásihan servodatlaš dohkketmeahttun diliid ja láttiiduhttinpolitihka váikkuhusaid sámeservošii .
Erenoamážit Anáris ássi Merja Aletta Ranttila lea beakkán šamanismma ja mytologiija málagovain gieđahalli .
Árbevirolaččat dáidda lea sárgojuvvon bohcconáhkiide , dán áigge dáidaga dahket hui máŋggaide materiálaide ja máŋggain eará materiálain .
Dáiddár Outi Pieski dáiddabargu Sámekulturguovddáš Sajosis.
Dánsa.
Sáme dánsaárbbis lea seilon dušše nuortalaččaid katrilla , mii lea ožžon váikkuhusaid ruošša dánsaárbbis .
Katrilli oahpahit Anára skuvllain ja Čeavetjávrris ja Njellimis leat iežas katrillajoavkkut .
Lea navdimis ahte sámiin leamašan šamanistalaš dološoskui ja bivdui gullevaš dánsaárbi , muhto das eai leat báhcán válddekeahttá dieđut sápmelaš álbmotárbái ii ge girjjálašvuhtii .
Filbma ja dokumeanta.
Filbmadáidagis ja dokumeanttain lea boahtán vuohki muitalit sámekultuvrras ja dan árbbis sihke govat váldekulruvraid doaimmaid váikkuhusain sámekultuvrii ja oktonas sámesogaide .
Servodatlaš ovdanbuktin lea nana oassi sámi filbma - ja dokumeantadáidaga .
Sápmelaš filmma áigi álggii jagi 1987 , go Nils Gaup bagadalai filmma Ofelaš ( Tiennäyttäjä ) .
Filbma lei Oscar-evttohassan .
Sámefilmma ” ođđa bárru ” 2000-logu álggus lea buktán oidnosii ođđa bagadallibuolvva .
Čalmmustahttima lea jođálmahttán filbmasuorggi lassánan oahpahus davvin .
Jahkásaččat ođđajagemánus Anáris lágiduvvo eamiálbmogiid filbmafestivála Skábmagovat ( ” Kaamoksen kuvia ” ) lea sámefilmma guovddáš forum .
Oktasašrádio álggahii jeavddalaš sámegielat rádiosáddagiid Suomas jagi 1947 golggotmánus .
Prográmmas lei álggos vuoiŋŋalaš prográmma sihke áigeguovdilis ođđasat .
Dán áigge sámerádio , Yle Sápmi , lea ain dehalamos sámegielat diehtojuohkingaskaoapmi Suoma sámiide .
Yle Sápmi lea maid dehalaš čálalaš media , daningo dehalamos ođđasat leat čállon Yle Sápmi ruoktosiidduide .
Yle Sápmi lea measta áidna media , gos sáhttá gullat sámiid juoiganárbbi ja ođđa sámemusihka .
Yle Sápmi oažžui sámedikki sámi giellaráđi mieđihan gielladahku – bálkkašumi jagi 2013 .
Oktasašrádio galgá buvttadit lága mielde oassin servodaga bálvalandoaimma bálvalusaid sámegillii .
davviriikkaid oktasaš sámegielat tv-ođđasat , Ođđasat , álge jagi 2002 álggus .
Dat buvttaduvvojit ovttasbarggus Suoma Yle Sámi Rádioin , Norgga NRK Sámi Radioin ja Ruoŧa SVT Sápmiin .
Čakčat 2013 Oktasašrádio álggahii iežas sámegielat tv-ođđasiid sáddema váldegotti fierpmis .
Yle Sápmi buvttada Suoma áidna sámegielat mánáidprográmma , Unna Junná .
Sápmelaš lei Suoma vuosttas sámegielat áigečála .
Dat almmustuvai davvisámegillii jagiid 1935–2002 .
Dán áigge áidna sámegielat aviisa lea Norggas almmustuvvi Avvir , mii almmustuvvá guovtti geardde vahkus .
Anárašgielat searvi lea almmustahttán Anarâš-lastta jagis 1987 .
Jagi 2011 addojuvvon ásahus aviissaid doarjagis dagai vejolažžan vuosttas geardde servodaga doarjaga mieđiheapmái sámegielat aviisamateriála buvttadeami várás .
Doarjja lea mieđihuvvon ásahusa fápmui boahtima maŋŋá Lapin Kansai , mii buvttada sámegielat ođđasiid sihke deaddiluvvon aviisii ja fierbmái .
Sámi leavgga lea plánen sápmelaš dáiddár Astrid Båhl .
Dan fáddá boahtá meavrresgáris ja lullisápmelaš Anders Fjellnera divttas Páiven párneh ( Beaivvi bártnit ) , mas Fjellner govve sámiid beaivvi nieidan ja bárdnin .
Leavga ja Sámi soga lávlla dohkkehuvvojedje Sámiid 13. konferánssas Åres jagi 1986 .
Álbmotlávlaga melodiija dohkkehuvvui Sámiid 15. konferánssas Helssegis 1992 .
Ođđa preanttus Sammallahti sátnegirjjis almmustuvai.
Ođđa preanttus Pekka Sammallahti Sámi-suoma-sámi sátnegirjjis lea almmustuvvan .
Girjegiisá Oy almmuhii girjji vuosttaš prentosa jagis 1993 .
Sátnegirjji sámi-suoma oasis leat badjelaš 12.000 sáni , suoma-sámi oasis fas badjelaš 20.000 sáni .
Sátnegirjji sámegiella lea davvisámegiella .
Girjji loahpas leat logahallon davvisámi nomeniid ja vearbbaid sojahantiippat ja addojuvvon muhtin sojahanovdamearkkat .
Sámi-suoma-sámi sátnegirji lea jerrojuvvon olu dan maŋŋá go ovddit preanttus nogai .
Girji lea dál fidnemis Sámi duodjegávppis Sajosis Anáris , ovttastusa s dahje sámedikki skuvlen- ja oahppamateriáladoaimmahagas ritva .
SaKaste-fidnu bohtosat dál geavaheamis.
Jagis 2013 nohkan SaKaste- fidnu bohtosat leat dál neahtas buohkaid geavaheamis .
Fidnu ovddidanbarggu boađusin dahkkojuvvojedje rávagirjjážat sámi boarrásiid- ja árrabajásgeassinbargui .
SaKaste- Sámi sosiála- ja dearvvasvuođabálvalusaid ovddidanráhkadus-fidnu čađahuvvui jagiin 2011 -2013 .
Fidnu lei oassi PaKaste 2 – Davvi guovllu Kaste-fidnus .
SaKaste- fidnu áigge buoriduvvui sámegielat ja kultuvrii vuođđuduvvi bálvalusaid kvalitehta , váikkuheaddjivuohta ja oažžun .
Figgamuššan lei maid geahpedit guovlluguovdasaš earuid láhčimiin sámegielat ja sámekultuvrii vuođđuduvvi buriid bargometodaid ja doaibmamálliid .
Ovddidanbargoproseassa áigge sápmelaš bargiid iežaset ámmátidentitehta nanosmuvai ja sin gaskasaš áššedovdifierpmádat viiddui .
Ovddidanbargu dahkkojuvvui proseassalundosaččat ja dan vuođđun lei sámekultuvra .
Sámi árrabajásgeassima ja boarrásiidbarggu sámegielat bargoveahka doaimmai bargojoavkobargama áigge ovddidanáššedovdin .
Loga lasi.
Sámedikki stivrra _oahkkima mearrádusat.
Sámedikki stivra čoahkkanii 5.3.2014 Anáris .
Čoahkkima áššelisttás ledje virgeválljemat sihke cealkámušat .
Sámedikki stivra mearridii válljet fásta doaimmahatčálli virgái Laila Aikio Anáris .
Virggi ohce čieža olbmo .
Doaimmahatčálli bargun leat ee. áššegirje- ja ekonomiahálddahussii guoski barggut .
Sámedikki stivra mearridii válljet fásta birasčálli virgái Anni-Helena Ruotsala Helssegis jienaiguin 4-1 .
Virggi ohce ovcci olbmo .
Birasčálli bargun leat ee. ruvkelága ollašuhttimii ja biodiversitehtasoahpamuša ollašuhttimii guoski barggut .
Birasčálli doaibmá áššemeannudeaddjin ealáhus- ja vuoigatvuođalávdegottis .
Guovloovdáneami stivrejeaddji lága mielde sámediggi gárvvista Lappi eanagoddeprográmma sámekulturoasi .
Eanagoddeprográmma stivre eanagotti guovloovdáneami ja ásaha ulbmiliid eanagotti ovdáneapmái .
Lappi eanagoddeprográmma lea ođasmahtton Lappi lihtus Lappi-soahpamušas .
Sámedikki stivra dohkkehii čoahkkimisttis sámekulturoasi .
Oasis lea višuvdna jahkái 2040 sihke sámekultursoahpamuš .
Sámediggi lea ásahan guhtta strategalaš válljema sámekultuvrra ovddideami várás eanagoddeprográmma doaibmabajis 2014-2017 .
Válljemat leat : ealaskas árbevirolaš ealáhusat ja árbevirolaš diehtu , Tä ´lvvsijdd – ealli nuortalaš kultuvrra guovddáš , bálvalusráhkadus doaibmi ráhkadussan , sámekultuvrra meroštallan skuvlenbálggis , giella ja kultuvrralaš riggodat sihke mánáid ja nuoraid Sápmi .
Stivra dohkkehii cealkámuša sosiála- ja dearvvasvuođafuolahusa ordnenláhkan .
Evttohusa mielde Sosiála- ja dearvvasvuođaguovllut lágiduvvojit vuođu ala , masa gullet eanagottiid guovddášgávpogat sihke sierra meroštallama vuloš gielddat , main leat badjel 50 000 ássi .
Geavatlaččat sámiid ruovttuguovlu gulašii dán málles Roavvenjárggas stivrejuvvon sosiála- ja dearvvasvuođaguvlui .
Sosiála- ja dearvvasvuođaguovlluid siste sáhttet leat maid vuođđodási guovllut , main lea ordnenovddasvástádus oasis sosiálafuolahusa sihke vuođđodearvvasvuođafuolahusas ja muhtun dáhpáhusain maid muhtun spesiálbuohccedivššu bálvalusain .
Vuođđodási guovllu sáhttá vuođđudit uhcimustá sullii 20 000 ássi gieldda vuođu ala .
Sámiid ruovttuguovllu veahkadat ii leat doarvái , ahte sáhttá lágidit vuođđodási guovllu .
Sosiála- ja dearvvasvuođafuolahusa viidásut guovlluguovdasaš ja álbmotlaš bargguid koordinerema ja dikšuma várás leat lassin vihtta sierravástuguovllu , maid bargun lea jođihit ja heivehit oktii sosiála- ja dearvvasvuođaguovlluid ja vuođđodási guovlluid doaimma ja daid ordnen bálvalusaid .
Geavatlaččat evttohus oaivvildivččii dan , ahte oppa Davvi-Suopma gulašii sierravástuguvlui , mii stivrejuvvo Oulus .
Sámediggi lea fuolas das , ahte evttohusa váikkuhusat ja sierra molssaeavttuid váikkuhusat eai leat doarvái dutkojuvvon eaige čielggaduvvon .
Sierra molssaeavttuid goluid ja ekonomalaš váikkuhusaid galggašii rehkenastit ja rehkenastinvuođustusat galggašedje leat almmolaččat árvvoštallamis , vai sierra ordnenmolssaeavttuid sáhttá duođalaččat árvvoštallat .
Sámediggi atná hui stuorra váilevuohtan dan , ahte lága oktavuođas ii leat guorahallon sosiála- ja dearvvasvuođabálvalusaid ruhtadeami ovddideapmi .
Sámediggi atná evttohusa problemáhtalažžan sámiid gielalaš ja kultuvrralaš vuođđovuoigatvuođaid sihke gieldda iešstivrejumi perspektiivvas geahčadettiin .
Ráđđehusa evttohushámus ii maiddái váldde vuhtii ollege vejolašvuođaid lágidit bálvalusaid rájáid rasttildeaddji oktasašbargun .
Evttohus doalvvošii sámiid ruovttuguovllu oasil bálvalusaid čohkiideapmái , gaskkaid guhkkumii ja vejolaččat maid sámegielat bálvalusaid fuotnáneapmái .
Sámediggi ii dohkket sosiála- ja dearvvasvuođaministeria evttohusa ja gáibida , ahte evttohus válmmaštallo ođđasit nu , ahte evttohusa váikkuhusat , ruhtadeapmi , hárvves ássan ja sámiid gielalaš vuoigatvuođat bohtet váldojuvvot vuhtii bálvalusráhkadusa ovddideamis .
Stivra attii cealkámuša eana- ja meahccedoalloministerias válmmaštallon geatkenáliid dikšunplána birra .
Cealkámušas lea váldon vuhtii sámiid ruovttuguovllu bálgosiid oktasaš cealkámuš geatkenáliid dikšunplána birra .
Sámediggi evttoha máŋga dárkkálmahttima dikšunplánii .
Sámediggi evttoha ahte náliid muddemis ja dikšumis dahkkojuvvo oktasašbargu Norgga , Ruoŧa ja Ruošša stáhtaiguin sihke sámedikkiiguin .
Sámediggi ii guottit evttohusa reviiravuđđosaš geatkevahágiid buhtadusvuohkin .
Sámediggi evttoha vel , ahte geatkenálli ii stuoriduvvo ja vahátealliid elimineremis galggašedje eiseválddit fuolahit .
Stivra dohkkehii cealkámuša Yleisradio jagi 2013 čilgehusa birra .
Cealkámušas sámediggi bijai merkii positiivvalaš ovdáneami Yle Sámi doaimmas .
Yle Sápmi lea lasihan nuortalaš- ja anárašgielat ođasbuvttadeami , ovddidan vuorrováikkuhusa ja ruoktosiidduid , álggahan sámegielat nuoraidprográmma sihke iežas riikkaviidosaš Tv-ođassáddaga .
Sámediggi evttoha , ahte Yle Sámi iehčanasvuohta lasihuvvošii ja dasa addojuvvošii Svenska Yle vear dásaš sajádat ja doaibmamii addojuvvojit doarvái resurssat .
Yle Sámi prográmmaáiggi galggašii maid lasihit sihke erenomážit ovddidit ođđa interneahttavuđđosaš bálvalusaid erenomážit mánáide ja nuoraide ja bidjat resurssaid nuortalaš- ja anárašgielat prográmmabuvttadeapmái .
Sámediggi buvttii ovdan maid dárbbu digiteret Yle Sámi arkiivva ja oažžut dan sámeservodaga atnui ealli arkiivva ja virtuála oahppanbirrasiid bokte .
Stivra dohkkehii guokte cealkámuša Eanodaga gildii .
Gielda lei bivdán sámedikkis cealkámuša guovtte prošeaktaplána birra : sámeváikkuhusaid árvvoštallan gieldda mearrádusadahkanproseassas ja sámegiela ja – kultuvrra ealáskahttinprošeavttas .
Sámediggi árvvoštalai vuđolaččat plánaid gaskavuođa álbmotlaš láhkaásaheapmái , riikkaidgaskasaš geatnegasvuođaide sihke ođastusaide , mat leat barggu vuolde stáhtahálddahusas .
Árvvoštallama mielde plánain leat fárus dakkár evttohusat , mat eai gula gieldda iešstivrejupmái ja loavkidit sámi kulturiešstivrejumi .
Sámediggi anii plánaid hui váilevažžan ja láhkaásaheami vuostásažžan .
Sámediggi almmuhii ahte vuosttilda guktuid fidnuid .
Sámediggi giddii fuopmášumi maid dasa , ahte Eanodaga gielda ii leat deavdán lágas mearriduvvon geatnegasvuođas gárvvistit ovttaveardásašvuođaplána ja evttoha ahte gielda beavttálmahttá sámi giellalága ollašuhttima .
Sámediggi almmuhii leat gárvvis oktasašbargui gielddain ovttaveardásašvuođaplána gárvvisteames ja sámiid gielalaš ja kultuvrralaš vuoigatvuođaid dorvvasteami várás Eanodaga gielddas .
Stivra nammadii sámedikki bargiidpolitihkalaš áššegirjjiid čuovvunjovkui stivrra ovddasteaddjin Heikki Paltto .
Sámediggi sirddii nuortalaškulturguovddáža guoski ášši gieđahallama maŋit čoahkkimii , dasgo láiggu njealjehashaddi ii lean geavaheamis čoahkkimis .
Sámedikki stivra mearridii lassin mieđihit bálkkáhis virgelobi sámedikki ságadoalli Klemetti Näkkäläjärvii 25.4.2014 - 26.5.2014 .
Sámediggi dieđiha maŋŋelebbos mo ollesáigásaš ságadoalli barggut dikšojuvvojit su virgelobi áigge .
Sámedikki stivra nammadii Sámedikki ovddasteaddjin Ohcejoga gieldda sámemusihka rávesolbmuidskuvlema ovddideami ovdačielggadanfidnu stivrenjovkui Anu Magga .
Anárašgiela giđđaáppes almmustuvai.
Anárašgiela giđđaáppes.
lea almmustuvvan .
Girjji lea čállán Matti Morottaja ja govaid dasa ráhkadan Tanja Severikangas .
Girji lea joatkka ovdal almmuhuvvon čakčaáppesii ja dasa gullevaš bargogirjái .
Maiddái giđđaáppesii boahtá maŋŋelis bargogirji .
Anárašgiela eatnigiela lohkkit ožžot čuovvovažžan atnui Petter Morottaja čállin nuppi luohká oahppogirjji , mii galggašii boahtit prentemis giđđat 2014 .
Lassedieđut sámedikki almmuhan anárašgielat oahppamateriálain gávdnojit dás .
Sámedikki almmuhan oahppamateriálat leat fidnemis Sámi duodjegávppis Sajosis Anáris , ovttastusa fierbmegávppis dahje sámedikki skuvlen- ja oahppamateriáladoaimmahagas ritva .
tammela ( at ) sámediggi .
fi .
Dieđáhus.
Sámediggi váldá geavahussii ođđa šleađgapoastavuogádaga vahkus 11 .
Vuogádaga atnuiváldin álggahuvvo vuossárgga 14.3.2014 .
Vuogádaga atnuiváldima áigge šleađgapoasttaid johtin sáhttá ádjánit .
Hohpolaš áššiin ávžžuhit váldit oktavuođa sámediggái telefovnnain .
Sámenuoraid dáiddadáhpáhus lahkona.
Sámenuoraid dáiddadáhpáhus ordnejuvvo dál vuosttas geardde Soađegili girkosiiddas gieldda ođđa lihkadanhállas .
Almmuheamit leat boahtán sullii 300 oahppis viđanuppelohkái sámeguovllu skuvllas ja maiddái oaivegávpotguovllus .
xxx.
xxx.
xxx.
Soađegili dáhpáhussii vurdojuvvojit ovddit jagiid ládje oktiibuot 400 olbmo .
Sámenuoraid dáiddadáhpáhusat leat ordnejuvvon 1970-logu álgogeaži rájes ja máŋggat otnáš sámedáiddáriin leat loaiddastan vuosttas geardde dáiddadáhpáhusas .
Sámenuoraid dáiddadáhpáhus lea áidna jahkásaččat ordnejuvvon sámegielat nuoraid dáhpáhus Ijahis Idja – musihkkafestivála mánáid- ja nuoraidbeaivvi lassin .
Maiddái dán jagi leat guokte temá : dánsun ja govva .
Dánsuntemá lea riikkaviidosaš ja Soađegilis válljejuvvot sámenuoraid ovddasteaddjit Nuorra Kultuvra – vuođđudusa ordnen SOTTIISIMOVES – dáhpáhussii Tamperes .
Sápmelaš temán lea govva eallis .
Govvagilvvus leat guokte ahkeluohká : nuoramusat sárgot ja málejit , boarráset ahkeluohká nuorat oassálastet čuovgagovvagilvui .
Gilvvohallamii oastalasti govat leat oidnosis Soađegili dáiddadáhpáhusas .
Dánsungilvui leat boahtán 8 almmuheami , ja govat leat boahtán sullii 100 .
Dán jagáš dáhpáhussii oassálastet maid mánát ja nuorat oaivegávpotguovllu City-sámit - searvvis .
Sámenuoraid dáiddadáhpáhusa váldoordnejeaddji lea Sámediggi .
Eará ordnejeaddjit leat Soađegili gielda ja Vuohču Sámiid Searvi .
Dáhpáhus dollojuvvo vuoruid mielde sámeguovllu gielddain , ja oktii leat dáhpáhusa ordnen maiddái sámeguovllu olggobealde 2010:s Roavvenjárggas .
Jagi 2015 ordnenvuorru lea Ohcejogas , gos riikkaviidosaš temán lea musihkka .
Dánsungilvvu lassin Soađegilis leat maiddái dánsa- , musihkka- ja ealligovvačájáhusat .
Sámenuoraid iežaset radiošovva Sohkaršohkka lea báiki nalde !.
Dáhpáhusa teknihka fuolaha sámemusihka buvttadeaddji Tuupa Records .
Dáiddadáhpáhus álggahuvvo Soađegili lihkadanhállas duorastaga 27.3. diibmu 11.00 .
BURES BOAHTIN ČUOVVUT SÁMENUORAID MOVTTEGIS ÁVVUDEAMI !.
Lassedieđut :.
Dáiddadáhpáhus.
Sámediggi ohcá restoráŋŋafitnodatdoalli Sajosii.
xxx.
Suoma sámiid parlameantadállun , kultur- , skuvlen- ja máhttinguovddážin sihke dáhpáhusdállun .
60-báikásaš restoráŋŋa lea dehálaš oassi čoahkkin- , kongreassa- ja kulturdáhpáhusaid lágideami .
Sajosa doaibma lea easka álgán , nu ahte doaimma innovatiivvalaš ovddideapmái leat buorit vejolašvuođat .
Sávaldahkan lea , ahte restoráŋŋafitnodatdoalli álggaha doaimmas 1.5.2014 rájes dahje soahpamuša mielde .
Restoráŋŋadoaimmas beroštuvvan olbmuid bivdit váldit oktavuođa 15.4.2014 rádjai .
xxx.
xxx.
xxx.
xxx.
xxx.
xxx.
xxx.
Gollegiella - davviriikkalaš sámi giellabálkkašupmi geigejuvvo guđát geardde.
Davviriikkalaš sámi giellabálkkášupmi ´Gollegiella´ geigejuvvo dál guđat geardde .
Ovttaskas olbmot , organisašuvnnat , ásahusat ja eiseválddit Norggas , Ruoŧas , Suomas ja Ruoššas sáhttet evttohit kandidáhtaid giellabálkkašupmái jagi 2014 .
Gollegiella - bálkkášupmi lea ásahuvvon jagis 2004 .
Sámeministarat Norggas , Ruoŧas ja Suomas ja dáid riikkaid sámediggepresideanttat leat ásahan davviriikkalaš sámi giellabálkkašumi – Gollegiella .
Bálkkašumi sturrodat lea 15 000 euro , mii juhkkojuvvo ovttaskas olbmuide , joavkkuide , organisašuvnnaide dahje ásahusaide , geat bures ja erenoamážit leat ovddidan sámegiela .
Bálkkašupmi addojuvvo juohke nuppi jagi vuoitái Suomas , Ruoŧas , Ruoššas ja/dahje Norggas .
Bálkkašupmi geigejuvvui vuosttaš geardde jagi 2004 .
Giellabálkkašupmi geigejuvvo dál guđát geardde čakčat 2014 sámeministariid ja sámediggepresideanttaid jahkásaš čoahkkimis Helssegis .
Ovttaskas olbmot , organisašuvnnat , ásahusat ja eiseválddit Norggas , Ruoŧas , Suomas ja Ruoššas sáhttet evttohit kandidáhtaid giellabálkkašupmái jagi 2014 .
Sádde evttohusa oktan čálalaš ákkastallamiin , mii sáhttá leat eanemusat 1-2 siiddu , maŋimustá miessemánu 30. beaivve 2014 .
Árvvoštallanlávdegoddi vállje giellabálkkašumi vuoiti .
1 ) Gulahus 2014.
2 ) Giellabálkkašumi njuolggadusat.
3 ) Giellabálkkašumi duogáš ja vuoitit jagi 2004 rájes.
Lassidieđut :.
xxx.
xxx.
xxx.
TSS-soahpamuša suodji ovdána.
Suopma le ratifiseren ekonomalaš , sosiálalaš ja čuvgehuslaš vuoigatvuođaid guoski oktasašsoahpamuša (TSS-soahpamuš) jagi 1976 .
Soahpamuša ollašuhttima gohcá ekonomalaš , sosiálalaš ja čuvgehuslaš vuoigatvuođaid komitea , ( TSS-komitea ) .
Suopma lea ratifiseren soahpamuša molssaevttolaš beavdegirjji eaŋkalolbmo váidalusain ja dat boahtá fápmui 30.4.2014 .
Váidalusaid sáhttet dahkat eaŋkalolbmot dahje priváhtaolbmuid joavkkut , geat čuoččuhit máinnašuvvon soahpamušriikka loavkidan sin oktasašsoahpamušas dovddastuvvon ekonomalaš , sosiálalaš ja čuvgehuslaš vuoigatvuođaid , ( 2 artikla ) .
Váidalusat dahkkojuvvojit TSS-komiteai ( 1 artikla ) .
TSS-soahpamuša 1 artikla maiddái dáhkida iešmearridanvuoigatvuođa .
Soahpamuša artikla 15 dáhkida juohkehažžii vuoigatvuođa oassálastit kultureallimii , návddašit dan ovdduin sihke návddašit dieđalaš , girjjálaš dahje dáiddalaš buktagiid heakkalaš ja ávnnaslaš ovdduide addojuvvon suojis .
TSS-komitea lea addán ovddit ávžžuhusa Supmii.
Jagi 2007 komitea lea ávžžuhan Suoma , ahte Suopma ollašuhttá buot dárbbašlaš doaimmaid , main sihkkarastojuvvo , ahte vuovdečuollamat ja eará doaimmat , maid priváhta olbmot dál ollašuhttet sámiid ruovttuguovllus , eai gáržžit sámiid vuoigatvuođa doalahit ja ovddidit árbevirolaš kultuvrra ja eallinvuogi , erenoamážit boazodoalu , eaige sin ekonomalaš , sosiálalaš ja čuvgehuslaš vuoigatvuoiđaid geavaheami .
Lassin komitea ávžžuha soahpamušriikka – ráđđádallamiin áššis čavga buot oassebeliiguin , sámedikki mielde maid- gávdnat áššáigullevaš čovdosa gažaldahkii eanaoamsteamis ja – geavaheamis sámiid ruovttuguovllus sihke ratifiseret farggamusat iehčanas riikkaid eamiálbmogiid guoski ILO:a oktasašsoahpamuša Nr 169 .
Suopma attii guđát raportta TSS-soahpamuša ollašuhttimis Suomas 5.7.2011 .
Raporta gieđahallojuvvo komitea 53. čoahkkimis Geneves skábmamánus 2014 .
Sámediggi lea addán cealkámuša TSS-soahpamuša ollašuhttimis Suomas.
jagi 2010.
Eanodaga ja Soađegili nuorat vulget riikaviidosaš dánsundáhpáhussii.
Showdánsunjoavku Eanodaga powerdancers ja moderna álbmotdánsunjoavku Jutatokka Soađegilis ovddastit sámenuoraid riikaviidosaš – dáhpáhusas , mii ordnejuvvo Tampere – gávpogis geassemánus .
Sámenuoraid ovddasteaddjit válljejuvvojedje Soađegilis ordnejuvvon sámenuoraid dáiddadáhpáhusas .
Dánsungilvvus bálkášuvvojedje lassin Giehtaruohttasa mánáid friija dánssa joavku ja káregasnjárgalaš hiphop – joavku Gangstajuŋkkát .
Sámenuoraid dáiddadáhpáhusa duopmárin barggaiga zumbafitness bagadalli Bigga Aikio ( govas , geahča video) Guovdageainnus ja dánsunoahpaheaddji Merja Leinonen Soađegilis .
Duopmárat giittiiga Eanodaga powerdancers – joavkku bures válmmaštallojuvvon dánsunčájáhusas , mii oaččui gehččiid fárrui .
Koreografia lei máŋggabealálaš ja earenoamážit Sámi leavga , mii šattai dánssa loahpas dánsuid biktasiin , oaččui giitosiid .
Dánssa lei bagadan Rosa Pietikäinen ja das dánso Britt-Inger Ruotsala , Susan Löf , Anni-Sofia Löf , Kristen Anne Ruotsala , Petra Ikonen ja Sofia Kallionlähde .
Soađegili Jutatokka ( govas vulobealde ) dánssa namma lei Boazu .
Čájáhus oaččui giitosiid buori ritmmas , njuovžilis lihkádusain ja mágihkalaš dovddus .
Dánsa govvidii duopmáriid mielas bures bohcco dakkárin go dat lea okto ja ealu siste .
Lassegiitosiid ožžo persovnnalaš vuogis atnit vuoddagiid čájáhusas .
Dánssa lei bagádallan Riina Lindberg ja das dánso Ada Heikkilä , Nella Nikula , Elina Pulkkinen , Lotta Tervo , Eliisa Vaarala ja Laura Kaaretkoski .
Gudnemáinnašumi ja stipeandda ožžon Giehtaruohttasa mánát – joavkku ( govva vulobealde ) lei bagadallan Gárasavvona skuvlla oahpaheaddji Taina Syväjärvi .
Čájáhusas lei fárta ja mokta ja sámi kultuvra lei oidnosis .
Dasa lassin joavku oaččui buori oktavuođa gehččiiguin .
Gudnemáinnašumi ja stipeandda oaččui maid káregasnjárgalaš nuoraid Gangstajuŋkkát hiphop-joavku dánssain Trift Shop .
Dánssa lei bagadallan Ville Köngäs , dat movttiidahtii gehččiid , das lei buorre ritma , soai dánsuiga bures oktii ja koreografia lei buorre .
Sámenuoraid dáiddadáhpáhus ordnejuvvui vuosttaš geardde Soađegili girkosiiddas .
Dáhpáhus gullá oassin riikaviidosaš – dáhpáhussii ja dan váldoordnejeaddjin doaibmá sámediggi .
Soađegili dáhpáhussii oassálaste oktiibuot badjel 400 olbmo ja gilvui oassálaste 12 dánsunjoavkku .
Jagi 2015 sámenuoraid dáiddadáhpáhus ordnejuvvo Ohcejogas ja dan riikaviidosaš temán lea musihkká .
Sápmelaš temás dieđihuvvo maŋŋelis .
Soađegili dáhpáhusa oassin lei maid govvagilvu , man bálkášumit juhkkojuvvojit skuvllaid giđđafeasttain .
Ijahis idja lágiduvvo borgemánus oktanuppelogát geardde.
Jagi 2014 eamiálbmogiid musihkkadáhpáhus Ijahis idja lágiduvvo dasa stáđásmuvvan áigge borgemánu gaskka muttus Anáris , Sámekulturguovddáš Sajosis .
Festivála dáhpáhusbeaivvit leat 15–17.8.2014 ja dáhpáhusa dán jagaš temá lea “ Jávrebiekkat ” .
Oktanuppelogát geardde lágiduvvon dáhpáhusas bajiduvvojit ovdan smávva sámi vehátlogut dahje nuortalaččat ja anáraččat sihke sin musihkka- ja dánsaárbi , dego nuortalaškatrilla , livđe ja leu ´dd .
Ijahis idja lea áidna sámemusihkkafestivála oppa Suomas ja das lea gulul šaddan okta dehálamos Davvi-Sámi geassedáhpáhusain .
Diibmá logijagaš mátkki ávvudan festiválii sihke dan siidodáhpáhusaide oassálaste guovtti beaivvi áigge oktiibuot 2800 fidni .
Jagi 2014 Ijahis ija prográmmii gullet nu árbevirolaš sámemusihka čehpiid loaiddasteamit , šaddi sámeartisttaid konsearttat , mánáid prográmma , eamiálbmotgussiid musihkkaloaiddasteamit sihke sámemusihkka klubbaeahkedat .
Okta festivála konsearttain lágiduvvo Sajosa auditorias , muhto muđuid dáhpáhus ollašuhttojuvvo árbevirolaš vuogi mielde olgoáibmofestiválan .
Festivála prográmma nannejuvvo álgogease ja dat almmustahttojuvvo ollásit geassemánu áigge ee. dáhpáhusa iežas neahttasiidduin čujuhusas www.ijahisidja.fi.
Ijahis ija lágidit ovttasbarggus Anára Sámisearvi ry .
, Sámediggi , Sámiid oahpahusguovddáš , YLE Sápmi , Anára gielda , Dáidaga ovddidanguovddáža Lappi doaibmasadji ja Hotealla Kultahovi .
Lassidieđut :.
Heikki Paltto ollesáigásaš ságajođiheaddji sadjásažžan.
Sámedikki II várreságajođiheaddji.
xxx.
Leammis doaibmá sámedikki ollesáigásaš ságajođiheaddjin 25.4.2014 - 26.5.2014 áigge .
Sámedikki stivra lea čoahkkimisttis 5.3.2014 mieđihan ollesáigásaš ságajođiheaddjái Klemetti Näkkäläjärvii bálkkáhis virgelobi máinnašuvvon áigái .
Stivrra čoahkkima mearrádusat.
Sámedikki stivra doalai telefončoahkkima 3.4.2014 .
Stivrra attii cealkámuša hápmosis stivrra evttohussan gielddaid vuođđobálvalusaid stáhtaossodatvuogádaga ođasmahttima várás .
Evttohusa mielde sámiid ruovttuguovllu gieldda lassioassi mearrášuvašii njuolgga álbmotdiehtovuogádaga dieđuide vuođđuduvvi sámegielat álbmotossodaga vuođul .
Lassioasi geavaheami evtohusas ii leat eaktuduvvon geavahuvvot sámegielat bálvalusaid oažžuma sihkkarastima ovddieaddji ulbmiliid várás .
Sámedikki stivra gávnnahii cealkámušastis ahte álbmotdiehtovuogádahkii sámegiela etanigiellan leat almmuhan jagi 2012 loahpas 1903 olbmo .
Sápmelaččat leat Suomas sámedikki válggaid oktavuođas čoggojuvvon statistihka mielde s. 10 000 .
Sápmelaččat eai leat merken sámegiela almmuhemiin dan eatnigiellan , go ii leat miige váikkuhusaid virgeoapmahašáššedikšumii dahje dasa , man gielat bálvalusa dat olmmoš oažžu .
Álbmotdiehtovuogádahkii lea sáhttán easka jagi 2013 merket man sámegiela olmmoš hállá eatnigiellan .
Sámediggi gidde fuopmášumi cealkámusaštis maiddái dasa , ahte sámegielddat galget ollašuhttit sámegiela giellalága geatnegasvuođaid gieldda sámegielat olbmuid mearis fuolakeahttá .
Sámediggi evttohii cealkámušastis , ahte Sámiid ruovttuguovllu gielddaid lassioassi máksojuvvo fásta , seammasturrosaš bálvalusdárbuvuđot lassin bálvalusaid dorvvasteami dihtii buot sámiid ruovttuguovllu gielddaide .
Oasi galgá máksit Anára gildii bajiduvvon oassin , daningo gielda galgá bálvalit golmma eará sámegillii ja Ohcejoga gildii bajiduvvon oassin stuorra balvalusdárbbu dihtii .
Sámiid ruovttuguovllu gielddaide sámegielat veahkadaga vuođul mákson lassioassái gullá geatnegasvuohta sámegielat bálvalusaid ordnema várás .
Stivra nammadii ovddasteaddjin On:id eamiálbmotáššiid bissovaš foruma 13. čoahkkimii New Yorkii 12. – 23.5.2014 .
II várreságajođiheaddji Heikki Paltto ja nuoraidráđi ovddasteaddji Minna Lehtola .
Olgoáššiidministeriija máksá aŋkke ovtta sámedikki ovddasteaddji mátkegoluid .
Stivra mearridii čatnašuvvat suvdilis ruvkedoaimma fierpmádaga ovttasbargočatnašupmái ja nammadii váimmusjovkui ságajođiheaddji Klemetti Näkkäläjärvi ja várreláhttun Heikki Paltto .
Suvdilis ruvkedoaimma fierpmádat lea Sitra fidnu .
Suvdilis ruvkedoaimma fierpmádaga váldoulbmilin lea ovddidit suvdilut ruvkedoaimma vejolašvuođaid Suomas , ii buoridit ruvkkiid dábálaš doaibmavejolašvuođaid .
Suvdilis ruvkedoaimma fierpmádaga váimmusjoavkku bargun lea ee. ovddidit Supmii vuogas bargoneavvuid eambbo vásttolaš ja suvdilut ruvkedoaimma vejolažžan dahkama várás .
Ovttasbargočatnašupmi vuođđuduvvá lágaid čuovvumii ja vuolláičállán váimmusjoavkku lahtut čatnašit sámiid sierravuoigatvuođaid gudnejahttimii .
Stivra čoahkkana čuovvovaš háve 22.4.2014 Anáris .
Sámegielat sosiála- ja dearvvašvuođabálvalusaide ja beaivedikšui 600 000 €.
Lappi guovlohálddahusvirgedoaimmahat lea nannen 20.2.2014 ja 10.3.2014 Sámedikki ja sámiid ruovttuguovllu gielddaid dahkan soahpamušaid sámegielat sosiála- ja dearvvasvuohtabálvalusaid ja beaivedivššu dorvvasteami várás čujuhuvvon stáhtadoarjagiid geavaheamis jagi 2014 .
Stáhta bušeahtas lea leamaš jagi 2002 rájes sierra stáhtadoarjja sámegielat sosiála- ja dearvvasvuohtabálvalusaid dorvvasteami várás sámiid ruovttuguovllus .
Stáhtadoarjja mákso Sámedikki bokte sámiid ruovttuguovllu gielddaide .
Sámediki evttohan mearreruhtadárbu sámegielat sosiála- ja dearvvasvuohtabálvalusaid várás leai jahkái 2014 oktiibuot 1,2 miljon euro .
600 000 euro stáhtadoarjja juohkášuvai sámiid ruovttuguovllu gielddaid gaskan čuovvovaččat :.
Eanodaga gieldda sámegielat sosiála- ja dearvvasvuohtabálvalusaid ja beaivedivššu dorvvasteami várás oktiibuot 81 504,40 euro :.
- Sámegielat beaivedivššu dorvvasteami várás Ruoŧa Gáresavvonis oastinbalvalussan 8 520,71 €.
- Sámegielat ruovttuveahkki Veahkki oastinbalvalussan SámiSoster ro:s 19 209,00 €.
- Sámegielat dearvasvuođadikšu 14 742,00 €.
- Sámegielat lagašdikšu 24 831,50 €.
Ánára giledda sámegielat sosiála- ja dearvvasvuohtabálvalusaid ja beaivedikvššu dorvvasteami várás oktiibuot 247 859,25 euro :.
- Anára davvisámegielat beaiveruoktojoavkku doaimma doarvvasteami várás 23 431,95 €.
- Avvila davvisámegielat joavkobearašbeaiveruovttu doaimma dorvvasteami várás 15 621,30 €.
- Nuortalašgielat ruoktobálvalusbargi Čeavetjávrri guvlui 27 034,50 €.
- Davvisámegielat ruoktobálvalusbargi Davvi-Anára guvlui 26 022,00 €.
- Sámegielat lagašdikšu , Männikkö bálvalusruoktu , ossodat Mustikka 30 672,00€.
- Sámegielat lagašdikšu , Männikkö bálvalusruoktu , ossodat Hilla-Puolukka 31 887,00 €.
- Sámegielat lagašdikšu , dearvasvuođaguovddáš 21 264,00 €.
- Nuortalašgielat gilibargi Čeavetjávri-Njávdán guvlui 23 500,50 €.
- Sámegielat gilibargi Davvi-Anára guvlui 24 550,50 €.
- Sámegielat gilibargi Njellim- Kiäváájävri guvlui 23 875,50 €.
Soađegili gieldda sámegielat sosiála- ja dearvvasvuohtabálvalusaid doarvvasteami várás oktiibuot 58 755,00 euro :.
- Sámegielat lagašdikšu boarrásiidvuolahusa várás 33 261,00 €.
- Sámegielat gilibargi , Vuohčču 25 494,00 €.
Ohcejoga gieldda sámegielat sosiála- ja dearvvasvuohtabálvalusaid ja beiavedivššu doarvvasteami várás oktiibuot 211 881,35 euro :.
- Sámegielat beaivedivššu dorvvasteami várás Ohcejoga girkosiiddas 35 502,96 €.
- Sámegielat beaivedivššu dorvvasteami várás Garegasnjárgga gilis 22 721,89 €.
- Sámegielat bearášbargu 30 472,50 €.
- Auttaja-Aslak – doaibma , Ohcejohka 27 492,75 €.
- Auttaja-Aslak – doaibma , Gáregasnjárga 26 613,75 €.
- Divššodanbargi 27 160,50 €.
- Sámegielat doaibmajođiheaddji 18 953,50 €.
- Sámegielat dearvvasvuođadikšu 22 963,50 €.
xxx.
Sámediggi ohcá mearreáigasaš prošeaktabargi Sámemusihkkaguovddážii.
doaimmaide gullet ee. sámemusihkkaguovddáža veahkkin doaibman sihke Ijahis idja- eamiálbmogiid musihkkafestivála veahkkebuvttadeaddji doaimmat .
Bargu álgá 9.6 ja bistá 30.8.2014 rádjai .
Doaimma menestuvvi dikšuma veahkeha heivvolaš skuvlejupmi , sámegielamáhttu sihke duhtahahtti eaŋgalasgiela máhttu .
Prošeaktabargi bálká mearrášuvvá Suoma sámedikki bálkávuogádaga gáibádusdasi VII / I mielde ( vuođđobálká 1711,31euro/mb ) .
Vuođđobálkká lassin máksojuvvo 24 %:a sámeguovllu lassi ja bargohárjáneami mielde mearrášuvvi ahkelasit .
Prošeaktabargi doaibmasadji lea sámekulturguovddáš Sajosis .
Ohcamušaid čuvvosiiguin galgá doaimmahit sámedikki čállingoddái 2.5.2014 dmu 16.00 rádjai čujuhussii Sajos , 99870 Anár. Lassidieđuid barggus addá sámemusihkkaguovddáža plánejeaddji Anu Magga t. 050 567 2204 , anu .
Sámedikki doaimmaide sáhttá oahpásmit neahttačujuhusas www.sámediggi.fi ja Ijahis idja-eamiálbmogiid musihkkadáhpáhussii čujuhusas : www.ijahisidja.fi.
Sámediggi almmuha ohcan láhkái anárašgiela jorgaleaddji virggi.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
xxx.
Stivrra čoahkkima mearrádusat.
Stivra dohkkehii dievasčoahkkimii evttoheami várás sámedikki doaibmačilgehusa jagis 2013 .
Doaibmačilgehusas čuovvut sámedikki válgabaji doaibmaprográmma ja bušeahttajagi ulbmiliid ollašuvvama .
Doaibmačilgehus dohkkehuvvo geassemánu 9. beaivve sámedikki dievasčoahkkimis ovttas jagi 2013 ruhtadoalloloahpahemiin .
Stivra dohkkehii guhká válmmaštallojuvvon sámedikki bargoveaga bagadallanprográmma .
Bagadallanprográmma lea dárkkuhuvvon ođđa bargiid várás sihke maiddái virgehálddašeddjiide rávvagin ja muittuhussan .
Bagadallanprográmma lea válmmaštallan bargoveaga nammadan bargojoavku .
Stivra čátnasii várret doaibmalanjaid ovtta bargái Nuortalaškulturguovddážis , mii vuođđuduvvo Čeavetjávrái .
Nuortalaškulturguovddáža ovddideapmi lea okta sámedikki dán válgabaji njunušulbmiliin .
Sámedikki stivra gieđahalai fálaldaga restauraŋŋa Galla láigoheamis ja bagadalai hálddahushoavdda ráđđádallat fálaldaga dahkan olbmuiguin láigosoahpamuša dárkilut eavttuin .
Juos láigosoahpamuša oažžut áigái , sámediggi dieđiha áššis sierra .
Stivra nammadii sámi parlamentáralaš ráđi ( SPR ) nuoraidlávdegotti nammadan evohasaid Niila Rahko ( várrelahttun Aslak Holmberga ) ja Anne-Maret Labba ( várrelahttun Elli-Marja Hetta ) .
Nuoráidlávdegotti bargun lea doaibmat sámenuoraid jietnan ja ovddidit sámenuoraid saji SPR:s .
Stivra nammadii davviriikkalaš Sámi Giellagáldu gielllajuhkosa várrelahtuid .
Davvisámegiela gielllajuhkosii nammaduvvui várrelahttun : Ulla-Maarit Magga ja Ailu Valle ; anárašgiela giellajuhkosii : Tanja Kyrö , Hannu Kangasniemi ja Mervi Skopets sihke nuortalašgiela gielllajuhkosii : Miika Lehtinen , Hilkka Fofonoff , Raija Lehtola ja Zoja Nosova .
Giellagáldu lea Suoma , Norgga ja Ruoŧa sámedikkiid oktasašfidnu .
Sámi Giellagáldui lea ulbmil čohkket sámegiela giellaámmátlaš bálvalusaid .
Ulbmilin lea , ahte giellaguovddážis lea alimus ovddasvástádus sámegiela giellaoktasašbarggus , giellaámmátlašbarggus ja gielageavaheddjiide oaivvilduvvon sámegielat giellabálvalusain .
Stivra nammadii ovddasteaddjin eanagotti oktasašbargojovkui ( MYR . ).
Anna Morottaja ja su várrelahttun Heikki Paltto .
MYR:ii lea ásahuvvon lágas mearriduvvon doaimmat ja dat čoahkkan Lapin liitto oktavuođas .
MYR ollašuhttá ráhkadusfoandaprográmmaid ja oktii heiveha guovlluidovddideami .
Stivra nammadii sámiid ruovttuguovllu duovddaguovlluid árvvoštallanjovkui birasčálli ja su várrelahttun láhkačálli .
Lappi ealáhus- , johtolat- ja birasguovddáš álggaha sámeguovllus árvvolaš duovddaguovlluid ja duovddaoidnosiid beivádaninventerema .
Stivra dohkkehii álgaga stuđeantadutkkuslávdegoddái ja oahpahus ja kulturministeriijai .
Álgagis evttohuvvo sámegiella oppa suđeantadutkosa giellan sihke sámegiela sajádaga buorideami eatnigiela ja vieris giela iskosiin .
Stivra dohkkehii cealkámuša hápmosis Ohcejoga guovlooasi oasseoppalašlávas sihke girkosiidda sajádatláva hápmosis .
Sámedikkis ii lean čuoigumuš girkosiidda lávii .
Ohcejoga guovlooasi oasseoppalašlávas sámediggi gáibidii doallat sámediggelága mieldásaš ráđđádallamiid sihke vuostálasttii Suohpajávrri , Mierašjávrri ja Buođđobogi – guovlluide plánejuvvon huksensajiid sajušteami lávvaevttohusa mielde .
Huksensajiid galggašii sajuštit ođđasis nu , ahte dat eai hehtte boazodoalu ollašuhttinvejolašvuođaid .
Sámediggi maid eaktudii ahte lávadahkamis váldo vuhtii Meahciráđđehuslága 4 §:a geanegahtti áššit dahjege luonddu máŋggaláganvuođa , sámekultuvrra ja boazodoalu dorvvasteapmi .
Stivra dagai evttohusa Áelii sámegielat veajuiduhttingurssaid ordnema dihtii jagi 2015 .
Stivra evttohii ahte ordnejuvvojit Aslak-gurssat sámiid árbevirolaš ealáhusain ja fitnodatdoallin bargiide sihke doaimmahat- , dikšun- , bajásgeassin- ja oahpahussuorggi bargiide , Tules-gurssat bargoeallimis mielde ja ealáhagas leahkki olbmuide , gurssat oapmahašdikšuide ja barggus váiban sihke Tyk-válbmen.​.
Ođđa oahppamateriálat anáraš- ja nuortalašgielaid oahpahussii.
Anáraš- ja nuortalašgielaid oahpahusa várás leat goappáge gillii almmuhuvvon oktiibuot njeallje iešguđetlágan plakáhta .
Plakáhtain leat govat ja namahusat árgabeaibiktasiin arvebiktasiid rájes gitta vuolildusbáiddiide .
Plakáhtat leat oaivvilduvvon giellabesiide , beaivedikšunsajiide ja sámegielat luohkáide .
Tiina Sanila-Aikio ja Pirjo Lotvonen leaba čállán teavsttaid nuortalašgielat plakáhtaide .
Anárašgielat plakáhtaid teavsttaid lea ráhkadan Tanja Kyrö .
Plakáhtaid čuovgagovaid lea váldán Ulla Isotalo .
Plakáhtaid lassin cuoŋománus lea almmustuvvan maiddái ođasmahttojuvvon preanttus Elna Magga ja Päivikki Nillukka-Rauhala Giellaleaika - nammasaš davvisámegiela 2. luohká eatnigiela.
girjjis , masa govaid lea ráhkadan.
Pekka Sammallahti Sámi-suoma-sámi sátnegirjjis lea maid almmustuvvan ođđa preanttus .
Ovddit lassepreanttus almmustuvai guovvamánus ja vuvdojuvvui gitta maŋimučča rádjái johtilit .
Sámediggi almmuhii dál ođđa prentosa , mii lea sisdoalu dáfus ja gráfalaččat seammálágan go ovdal almmuhuvvon preanttus .
Girjegiisá Oy almmuhii girjji vuosttaš prentosa jagis 1993 .
Sátnegirjji sámi-suoma oasis leat badjelaš 12.000 sáni , suoma-sámi oasis fas badjelaš 20.000 sáni .
Girji lea fidnemis Sámi duodjegávppis Sajosis Anáris ja ovttastusa.
Buot oahppamateriálat , maid sámediggi lea almmuhan , leat fidnemis maiddái sámedikki skuvlen- ja oahppamateriáladoaimmahagas ritva .
Sáme dujiid bargobájit lágiduvvojit Sajosis juo nuppe geasi.
Anára gilis sámekulturguovddáš Sajosis ollašuhttojit juo nuppe geasi árbevirolaš ja vehá modearnage sámeduoji bargobájit dán gease .
Bargobájiin árbevirolaš dujiin beroštuvvan mátkkálaččat besset ieža duddjot sámedujiid mátkemuitun ja seammás oahppat sámedujiid historjjá ja árbevieruid birra .
Duodjebájis áššehasat ožžot válljet sierra duodjemolssaeavttuin mielamiela ja duddjot duoji duojára bagadallama vuolde alcceseaset mátkemuitun .
Duddjoma olis duojár muitala sámedujiid historjjás ja árbevieruin sihke iežas duddjonvugiin .
Duodjebájit leat oassi Sajosa kultuvrralaš sisdoallobuvttadan ovddideami .
Duodjebájiid ulbmilin lea lasihit sámedujiid dovdama ja dan bokte lávdadit dieđu sámiin eamiálbmogin .
Duodjebájit ollašuhttojit oktasašbarggus Sajosa sámedujiid gávppiin , Duodji Shopiin .
Iešguđetlágan duojit earálágan dárbui.
Dujiin leat guhkes árbevierut ja almmolaččat sáme giehtaduodjin áddejit geavahandárbašiid , dego biktasiid , bargoneavvuid , gievkkandárbašiid , bivdobiergasiid ja čiŋaid .
Maiddái dán áigge dujiid árbevierut leat luonddumateriálain , dujiid duddjojit boares árbevieru mielde heivehemiin ođđa bargovugiide ja ođđa geavahussii iešguđege guovllus .
Sajosis áššehas sáhttá duddjot geasi áigge iežas áigetávvala olis dadne- dahje bearalgiehtarieggá , čuldon bátti , láđđis duddjojun seahka dahje lávkka ja sisteseahka .
Duodjebájit ollašuhttojit Sajosa čuvges váldoboahtagis mávssu vuostá .
Joavkkut galget várret iežaset bargobádjeáiggi , vai sidjiide sáhttá lágidit dárbbu mielde lassioahpaheddjiid .
Sajosa duodjebájit ollašuhttojit áiggis 1.7. - 15.8.2014 árgan dmu 11-17 .
Sajosa geasse rabasáiggit :.
Sajosa info : má-be dmu 9-17.
Duodji shop : má-be dmu 10-17.
Sámegirjerádju : má-di dmu 13-19 , ga-du dmu 10-17 , be 10-16.
Lassidieđut :.
xxx.
xxx.
xxx.
xxx.
xxx.
Sámediggi bálkkašii viššalis sámegiela oahppiid.
Sámediggi attii skuvllaid giđđafeasttain stipeanddaid oahppiide , geat leat bures menestuvvan sámegiela oahpuin .
Stipeanddat juhkkojuvvojedje oktiibuot logi ođđa stuđentii , geat leat čađahan sámegiela iskosa stuđeantadutkosis ja njealljenuppelot vuođđooahpahusa čađahan oahppái .
Sámedikki stipeandda ožžo čuovvovaš nuorat :.
Stuđeanttat :.
Avvila logahat : Anna-Katariina Feodoroff ( nuortalašgiella ) , Aaro-Juhana Fofonoff ( nuortalašgiella ) , Petteri Feodoroff ( nuortalašgiella ) , Mira Rauhala ( davvisámegiella ) , Nora Pieski ( davvisámegiella ) , Janrik Magga ( davvisámegiella ) ja Rauna Saijets ( davvisámegiella ).
Ohcejoga sámelogahat : Sunná Länsman ( davvisámegiella ).
Soađegili logahat : Juho Yliriesto ( davvisámegiella ).
Janakkala logahat : Heini Kaartokallio ( davvisámegiella ).
Vuođđooahpahusa čađahan oahppit :.
Čeavetjávrri skuvla : Juuso Fofonoff ( nuortalašgiella ).
Vuohču skuvla : Juuso Hetta ( davvisámegiella ).
Heahtá badjeskuvla : Marianne Ketola ( davvisámegiella ) , Morten Labba ( davvisámegiella ) , Juhan-Tuomma Mäkitalo ( davvisámegiella ) , Nils-Matti Näkkäläjärvi ( davvisámegiella ) ja Nea-Maria Valkepää ( davvisámegiella ).
Anára skuvla : Saara Seipiharju ( anárašgiella ).
Gáregasnjárgga skuvla : Pinja Pieski ( davvisámegiella ).
Ohcejohnjálmmi skuvla : Hánsa Korpi ( davvisámegiella ).
Avvila badjeskuvla : Áilu Arianaick ( davvisámegiella ).
Gilbbesjávrri skuvla : Ingasofia Kalttopää ( davvisámegiella ).
Aleksanteri Kena skuvla , Soađegilli : Tuija Vaarala ( davvisámegiella ).
Maikkula skuvla , Oulu : Bikka Veijola ( davvisámegiella ).
Sámediggi sávvá lihku ja buorre geasseluomu buohkaide !.
Sámediggi bálkkašii nuorra govvadáiddáriid ja govvideddjiid.
Sámediggi bálkkašii 15 nuorra govvadáiddára ja vihtta nuorra govvideaddji skuvllaid giđđafeasttain .
Nuorat oassálaste sámenuoraid dáiddadáhpáhusa oktavuođas njukčamánus dollojuvvon govvagilvui , man fáddán lei ealli .
Sámenuoraid dáiddadáhpáhusas Soađegilis 27.3. 2014 lei temán dánssa lassin málen / tevdnen- ja čuovgagovvagilvu , mas fáddán lei ealli .
Dáiddagovat bohte oktiibuot 184 stuhka ja čuovgagovat 50 stuhka .
Dáiddár.
, vá .
sámedáidaga leanadáiddár.
ja dáiddár-dáidaoahpaheaddji.
Soađegilis Aleksanteri Kena skuvllas ,.
Gárasavvona skuvllas ,.
Vuohču skuvllas ,.
Bealdovuomi skuvllas ,.
Heahtá skuvllas ,.
Dearpmáža skuvllas ,.
Anára skuvllas sihke.
Gilbbesjávrri skuvllas .
Bálkkašuvvon govvideaddjit leat.
Anára skuvllas sihke Áile Keskitalo.
Vuohču skuvllas .
Sámediggi sávvá olu lihku bálkkašuvvon nuoraide ja giitá buot oasseváldiid !.
Bálkkašuvvon govat čájehuvvojit sámedikki ruovttosiidduin čujuhusas www.sámediggi.fi / Doaibma / Nuoraid dáiddadáhpáhus ,.
Sámediggi attii stipeanddaid Sámi oahpahusguovddážis válmmaštuvvan oahppiide.
Sámediggi attii stipeandda guđa viššalis sámegiela oahppái , geat válmmaštuvve Sámi oahpahusguovddážis .
Golmmas sis čađahedje nuortalašgiela stuđeantaiskosa giđa stuđeantačállimiin .
Sámi oahpahusguovddáža giđđafeasta dollojuvvui gaskavahku geassemánu njealját beaivve .
Sámedikki stipeanddda ožžo čuovvovaš stuđeanttat :.
Davvisámegiella : Juulienna Näkkäläjärvi.
Anárašgiella : Henna Aikio.
Nuortalašgiella : Jarno Mäki.
Nuortalašgiela stuđeantaiskosa giđa čállimiin čađahan oahppit :.
Minna Lehtola , Heidi Gauriloff ja Hannu Pessa .
Sámediggi sávvá lihku ja buori geasseluomu buohkaide !.
Sámediggi almmuha ohcanláhkai kulturčálli virgesadjásašvuođa.
mii álgá 8.8.2014 ja nohka 7.8.2015 .
Kulturčálli doaibmabáiki lea čállingotti váldodoaimmahagas sámekulturguovddáš Sajosis , Anáris .
Kulturčálli váldobargun lea doaibmat kulturlávdegotti áššemeannudeaddjin ja čállin .
Seađáhusvuđđosaš gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu ( ásahus 1727/95 ) .
Virggi ceavzilis dikšuma veahkehit heivvolaš allaskuvladutkkus ja maiddái sápmelaš kultureallima ja hálddahusdoaimma bures dovdan .
Bálká mearrašuvvá sámedikki bálkávuogádaga gáibádusdási IV .
/ IV-II mielde ( vuođđobálká 2 437,04 – 2 540,57 euro / mb ) .
Ohcamušaid mildosiiguin galgá doaimmahit sámedikki čállingoddái 11.7.2014 dmu 16.00 rádjái čujuhusain Sajos , 99870 Anár.
Lassidieđuid barggus addá má. hálddahushoavda Pia Ruotsala tel. 010 839 3106 .
Sámedikki doibmii sáhttá oahpásmuvvat neahtta čujuhusas www.sámediggi.fi.
Sámedikki stivrra čoahkkima mearrádusat.
Stivra čoahkkanii válmmaštallat geassemánu loahpa dievasčoahkkima sihke attii hohpolaš cealkámušaid .
Stivra dohkkehii cealkámuša Meahciráđđehuslága ođastusas .
Sámediggi lea ášši dehalášvuođa geažil figgan oažžut cealkámuša várás lassiáiggi vai sámedikki čoahkkin gearggašii gieđahallat ášši .
Ášši válmmaštallamis vásttolaš eana- ja meahccedoalloministeriija ii mieđihan lassiáiggi .
Meahciráđđehusláhkii evttohuvvojit mearkkašahtti nuppástusat .
Láhkii evttohuvvo váldot sámekultuvrii heajudangielddus sihke oktasašbargogeatnegasvuohta sámiid ruovttuguovllus dáhpáhuvvi eanageavaheami plánemis sámedikki ja nuortalaččaid giličoahkkimiin .
Vuovdedoallodoaibma evttohuvvo nuppástuhttot fitnodatsearvin nu , ahte das livččii geavahanvuoigatvuohtasoahpamušain oktovuoigatvuohta vuovdedoalu ollašuhttimii vuovdedoalloguovlluin , mat leat stáhta hálddus .
Sámediggi guottihii cealkámušastis Meahciráđđehusláhkii váldojuvvon sámekultuvrra heajudangildosa ja plánengeatnegasvuođa .
Vuovdedoallodoaimma nuppástuhttin fitnodatsearvin ja dasa addon oktovuoigatvuohta geavahit vuovdedoallogeavahusas leahkki vuvddiid sáhttá doalvut EU:a dásis gilvvohallanláhkaásahusa guoskavaš váttisvuođaide .
Sámediggi evttoha ahte sámiid ruovttuguovllu oasil vuovdedoallogeavahusas leahkki guovllut sirdošedje ng. Luonddubálvalusaid balánsii .
Sámediggi doallá evttohuvvon háldddahusmálle problemáhtalažžan ja byrokráhtalažžan .
Sámedikki oainnu mielde evttohuvvon hálddahusmálle ii leat doaibmi .
Meahciráđđehusláhka ii oaččo hehttet ILO 169-soahpamuša ratifiserengáibádusaid .
Sámedikkis leamašan rabas anárašgiela giellajorgaleaddji virgi .
Doibmii ohce guokte olbmo .
Virgái válljejuvvui Tanja Kyrö Anáris .
Stivra dohkkehii cealkámuša ráđđehusa evttohushápmosis sosiálafuolahusláhkan .
Lágain mearriduvvo sosiálafuolahusa áššehasaid vuoigatvuođain ja stivrejuvvo bálvalusaid lágideapmi .
Sámediggi lea addán cealkámušaid lága válmmaštallan bargojoavkkku raporttain , muhto oktage sámedikki dahkan evttohus ii lean váldon vuhtii ráđđehusa evttohushápmosis , maid sámediggi atná šállošahttin .
Sámediggi evttohii ahte láhkaevttohusas ordnejuvvojit sámediggelága 9 § mieldásaš ráđđádallamat .
Sámediggi giddii cealkámušastis fuopmášumi dasa , ahte sámiid gielalaš vuoigatvuođaid galgá dorvvastit lágas sihke sámiid kultuvrralaš ja gielalaš sierradárbbuid galgá váldit vuhtii bálvalusain .
Sámediggi maiddái evttohii , ahte sámiid ruovttuguovllus sosiálafuolahusa ordnenplánaid ráhkadettiin galgá gullat Sámedikki .
Stivra dárkkistii dán jagi bušeahttaárvalusa sierraprojeavttaid ja bálvalanovttadaga oasil .
Stivra attii cealkámuševttohusa dievasčoahkkimii ráđđehusa evttohushápmosis ILO 169-soahpamuša ratifiserema várás .
Viiddis cealkámuševttohusas gieđahallojuvvo evttohushápmosa gaskavuohta álbmotlaš láhkaásaheapmái , riikkaidgaskasaš geatnegasvuođaide , sámekultuvrra dálá dillái ja dárbbuide , ILO:a ráhkadan ILO 169-soahpamuš rávagirjjážiidda sihke ILO:a áššedovdikomitea mearrádusgeavadahkii soahpamuša ratifiseren riikkain .
Sámediggi lea geavvan sámediggelága 9 § mieldásaš ráđđádallamiid sámediggelága birra .
Stáhtaráđis lea evttohuvvon láhkii nuppástusat gulasguddama maŋŋá .
Stivra mearridii buktit láhkaevttohussii boahtán nuppástusaid dievasčoahkkimii ja evttoha , ahte čoahkkin juogo dohkkeha dahje hilgu evttohuvvon nuppástusaid .
Stivra mearridii evttohit dievasčoahkkimii , ahte dat attášii birasministeriijai álgaga sámi suvdilis ovdáneami servodatčatnašumi ráhkadeami várás .
Álbmotlaš suvdilis ovdáneami servodatsoahpamuš dohkkehuvvui jagi 2013 .
Čatnašupmi ” Suopma , man mii hálidat 2050 ” lea buhtten álbmotlaš suvdilis ovdáneami strategiija .
Servodatčatnašumi ulbmiliid doarjuma dihtii doaibmasurggiid arvvosmahttit ráhkadit iežaset suvdilis ovdáneami doaibmabidjočatnašumiid .
Suvdilis ovdáneami čatnašupmi lea almmolaš ollašuhttinsoahpamuš , mas fitnu , organisašuvdna dahje priváhtaolmmoš čatnasa nuppástuhttit iežas doaimma suvdilis ovdáneami vuođđojurdagiid mielde .
Stivra dohkkehii evttoheami várás dievasčoahkkimii evttohusaid stáhta jagi 2016 bušehttii .
Dievasčoahkkin gieđahallá evttohusaid sámi kultturmearreruhtan , oappamateriálamearreruhtan , sámeoahpahusa ovddideami várás sihke sámegielat sosiála- ja dearvvasvuohtabálvalusaid giellabeassedoaimma ja árrabajásgeassinbálvalusiad doarvvasteami várás .
Stivra gieđahalai ja dohkkehii dievasčoahkkimii evttoheami várás čilgehusa sámi oahppamateriálamearreruđa geavaheamis jagi 2013 .
Oahppamateriálamearreruđain ledje gárvvásmuvvan jagi 2013 vihtta davvisámegiela , golbma anárašgiela ja okta nuortalašgiela ođđa oahppamateriála .
Lassin váldojedje ođđaprentehusat ja álggahuvvui ođđa oahppamateriálaid válmmašteapmi .
Lassin stivra gieđahalai sámiid ruovttuguvlui plánejuvvon málbmaroggan- ja vejolaš ruvkefidnuid .
Sámedikki stivra ii dohkket ruvkkiid vuođđudeami sámiid ruovttuguovllus .
Sámediggi mearridii bivdit ráđđádallamiid áššis ruvkefitnodatservviin .
Dorvvolašvuohta- ja kemikálavirgedoaimmahat ( TUKES ) ii leat ruvkeeiseváldin várrehusalmmuhusaid ja eará ruvkelága mieldásaš lobiid mieđihettiin doaibman lága mielde , iige dat leat ovttage čovdosis linjen , ahte lobi mieldásaš doaibma heajudivččii sámekultuvrra ollašuhttinvejolašvuođaid , vaikko sámediggi lea čielgasit cealkámušastis duođaštan , ahte lobi mieldásaš doaimmain lea mearkkašahtti hehttehus sámekultuvrii .
Dievasčoahkkin čoahkkana 27.6.2014 Anáris .
Stivra báhcá dál geasseboddui ja čoahkkan čuovvovaš geardde borge-čakčamánus .
Sámediggi ja Giellagas-instituhtta álggaheaba giellalávgunoahpahusa skuvlenprošeavtta.
Sámediggi ja Oulu universitehta Giellagas-instituhtta álggaheaba skábmamánu beallemuttus sámeoahpahusa bargiide oaivvilduvvon skuvlenprošeavtta ' Sámegielat giellalávgun skuvllas – mo doarjjun iežan giela ja kultuvrra oahpahusas ?.
Ovttasbargoguoibmin oahpahusas doibmet maiddái Vaasa universitehta Giellalávguma ja máŋggagielatvuođa guovddáš ja Sámi allaskuvla .
Oahpahusráđđehus lea juolludan sámediggái stáhtaveahki oahpahusbargiid skuvlenfidnui jagiide 2014–2015 .
Sámedikki skuvlen- ja oahppamateriáladoaimmahat koordinere skuvlema ja doaibmá stáhtaveahki hálddašeaddji organisašuvdnan .
Oulu universitehta Giellagas-instituhtta vástida oahpahusas .
Ovttasbargoguoibmin doibmet dasa lassin Vaasa universitehta Giellalávguma ja máŋggagielatvuođa guovddáža ja Sámi allaskuvlla áššedovdit .
Skuvlen lea oaivvilduvvon ovdasajis vuođđooahpahusa sámegiela ja sámegielat luohkáid oahpaheddjiide , muhto mielde besset maiddái sámi árabajásgeassima bargit , logahaga sámegiela oahpaheaddjit ja maiddái sámegielat ámmátlaš skuvlema oahpaheaddjit .
Oahpahusbargiid skuvlen ordnejuvvo njealji guovttebeaivásaš lagasskuvlenáigodahkan Anáris Sámekulturguovddážis Sajosis nu , ahte vuosttaš deaivvadeapmi lea 14.-15.11.2014 , nubbi ja goalmmát deaivvadeapmi giđđat 2015 ja maŋimus lagasskuvlendeaivvadeapmi fas čakčat 2015 .
Skuvlenbeaivvit čohkiidit teoriijalogaldagain ja bagadallon bargobádjebeivviin .
Ulbmilin lea ovttastahttit sámeoahpaheddjiid oktavuođaid , teorehtalaš dieđu , oahpaheddjiid iežaset vásáhusaid ja jaskes dieđu .
Bargobádjebeivviid áigge buvttadit girjjálaš materiála , man vuođul prošeavtta boađusin almmustahtto sámeoahpahusa idea- ja rávagirjji .
Rávagirji almmustahtto sihke sáme- ja suomagillii .
Sámeoahpahusa bargiid skuvlema viggamuššan lea lahkonit sámeoahpahusa giellaealáskahttima geahččanguovllus ja das , ahte sámegielat dárbbašit ođđa hubmiid .
Skuvlema viggamuššan lea čielggadit vástádusaid čuovvovaš gažaldagaide : Mo mii sirdit / oahpahit giela nu beaktilit go vejolaš gielalaččat heterogenalaš oahppiid jovkui ?.
Viggamuššan lea maiddái ovddidit sámeoahpahusa bargiid pedagogalaš ja ávdnasiidda guoski dáidduid sihke ráhkadit ođđa pedagogalaš geavadiid , mat váldet vuhtii sámegiela ja - kultuvrra . Dainna buoridit oahppama kvaliteahta ja oahppanbohtosiid ja ovddidit sámegiela ja - kultuvrra ealáskahttima .
Skuvlejupmái oassálastit ožžot vuđolaš dieđuid giellalávgunoahpahusa teoriijas , geavada ollašuhttinvugiin , vásáhusain , oahppanbohtosiin ja das , mo dán dieđu sáhttá heivehit sámeoahpahussii .
Ulbmilin lea , ahte sámeoahpahusa bargit besset skuvlejumi áigge gulahallat ja čatnat oktavuođaid , oahppat ođđa áššiid ja juohkit máhtuideaset .
Sámeoahpahusas dárbbašit iežas gaskavuođa áššedovdifierpmádaga , man vuođul bargis lea vejolaš nannet kultuvrralaš bargovugiid ja maiddái iežas ámmátidentitehta .
Guhkes mátkkiid dihte sámeoahpahusa bargiid deaivvademiid lea leamašan váttis ordnet badjel gielddarájiid .
Dán oahpahusbargiid skuvlenprošeavttas lea stáhtaveahki olis vejolaš buhttet oassálastiid mátkegoluid .
Sámeoahpahusbargiid skuvlema oahppoáigodagat ja daid sisdoalut ja almmuhanrávvagat almmustahttojit čakčamánus 2014 .
Skuvlejumi čađaheamis oažžu 6 oahppočuoggá .
Lassedieđut :.
Fil. doavttir Marja-Liisa Olthuis.
SÁMEDIGGI.
xxx.
xxx.
xxx.
Sámedikki čállingoddi lea gitta 7.7. – 1.8. gaskasaš áiggi .
Sámedikki čállingoddi lea gitta 7.7. – 1.8. gaskasaš áiggi .
Sámediggi almmuha ohcanláhkai skuvlenčálli virgesadjásašvuođa.
mii álgá 18.8.2014 ja nohká 14.11.2014 .
Skuvlenčálli doaibmabáiki lea čállingotti váldodoaimmahagas sámekulturguovddáš Sajosis , Anáris .
Skuvlenčálli bargá skuvlen- ja oahppamateriáladoaimmahaga ovdaolmmožin ja skuvlen- ja oahppamateriálalávdegotti áššemeannudeaddjin ja čállin .
Seađáhusvuđđosaš gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu ( ásahus 1727/95 ) .
Virggi ceavzilis dikšuma veahkehit heivvolaš allaskuvladutkkus ja maiddái sámi skuvlenáššiid ja hálddahusdoaimma bures dovdan .
Bálká mearrašuvvá sámedikki bálkávuogádaga gáibádusdási III / II mielde ( vuođđobálká 2 887,03 euro / mb ) .
Ohcamušaid mildosiiguin galgá doaimmahit sámedikki čállingoddái 11.7.2014 dmu 16.00 rádjái čujuhusain Sajos , 99870 Anár.
Lassidieđuid barggus addá má. hálddahushoavda Pia Ruotsala tel. 010 839 3106 .
Sámedikki doibmii sáhttá oahpásmuvvat neahtta čujuhusas www.sámediggi.fi .
Sámediggi almmuha ohcan láhkái nuortalašgielat oahppamateriála prošeaktabargi.
áigái 11.8.-31.12.2014 .
Prošeaktabargi doaibmabáiki lea čállingotti váldodoaimmahagas sámekulturguovddáš Sajosis , Anáris .
Prošeaktabargi bargun lea nuortalašgielat oahppamateriála plánen , ráhkadeapmi , giela dárkkisteapmi ja jorgalusaid ráhkadeapmi .
Seađáhusvuđđosaš gelbbolašvuođagáibádussan lea virggi eaktudan skuvlejupmi ja lassin gáibiduvvo nuortalašgiela dáidu ( ásahus 1727/95 ) .
Bálká mearrašuvvá sámedikki bálkávuogádaga gáibádusdási IV .
/ IV mielde ( vuođđobálká 2 437,04 euro / mb ) .
Ohcamušaid mildosiiguin galgá doaimmahit sámedikki čállingoddái 4.7.2014 dmu 16.00 rádjái čujuhusain Sajos , 99870 Anár.
Lassidieđuid barggus addá oahppamateriálačálli Hannu Kangasniemi hannu .
kangasniemi ( at ) sámediggi .
fi , tel. 010 839 3115 .
Sámedikki doibmii sáhttá oahpásmuvvat neahttačujuhusas.
www.sámediggi.fi.
Sámenuoraid dáiddadáhpáhusas 2015 musihkka ja teáhterbargobájit.
Jagi 2015 Sámenuoraid dáiddadáhpáhus dollojuvvo Ohcejogas njukčamánu 25.- 26. beivviin .
Váldofáddán lea musihkka riikkaviidosaš temá mielde .
Sámi temán ordnejuvvojit teáhterbargobájit , maiguin čujuhuvvo juo jagi 2016 dáhpáhussii .
Teáhter lea viiddis fáddá , mas leat máŋga suorggi nugo musihkka- , dánsun- ja hállanteáhter .
Dasa gullet maiddái jienageavaheapmi , gárvvut ja lávddiid plánen .
Teáhteris dárbbašuvvojit vaikko makkár dáiddut !.
Sámedikki skuvlen- ja oahppamateriálalávdegoddi mearridii dáiddadáhpáhusa beaivemearis ja sámi temás čoahkkimistis 17.6 .
Lassedieđut dáiddadáhpáhusas almmuhuvvojit čakčat .
Skuvlen- ja oahppamateriáladoaimmahat sávvá buohkaide buorre geasseluomu !.
Ijahis idja rocke , juoigá , lávlu , dánsu ja ráppe borgemánus.
Eamiálbmogiid musihkkafestivála Ijahis Idja ordnejuvvo Anáris borgemánus .
Festivála prográmma lea almmustahtton .
Prográmma lea vuohon máŋggabealat , ja dat čalmmustahttá erenomážit nuortalaš ja anáraš musihka- ja dánsun árbevieruid .
Dáhpáhusa váldonástin lea Mari Boine , gean dihtet máilmmi dovdoseamos sápmelažžan .
Festivála eamiálbmotguossi Veronika Usholik boahtá Gubernator- joavkkuin Anárii Sibiriijas , Tsukotka njárggas . Dán lassin dáhpáhusas besset návddašit suopmelaš-senegalaš Sila Fato- joavkku movttegis musihkas .
Prográmmas leat maiddái sámemusihka konsearttat , mánáid prográmma , árbevirolaš luohti , anáraš livđe , nuortalaš leu ’ dd , nuortalaš katrilla , klubbaeahkedat , main lea sámemusihkka guovddážis ja olles eahkeda duodjemárkanat .
Dáhpáhus álgá bearjadaga 15.8. sámekulturguovddáš Sajosis juo árbevierrun šaddan mánáid- ja nuoraidbeivviin .
Mánáid- ja nuoraidbeaivve leat sámeohppiide oaivvilduvvon musihkkabargobájit , ja buohkaide rabas ja nuvttá Ijahis Ija násttážat-konsearta .
Mánáidkonsearttas besset guldalit mánáid konsearttaid lassin eamiálbmotgussiid .
Bearjadaga klubba-eahket ordnejuvvo Hotealla Kultahovis , gos musihka čuojaha DJ Oula ja anárašgielat ráppejeaddji Amoc .
Lávvordaga festivála prográmma álgá Sajosa auditorios Fossekallen-goara konsearttain .
Fossekallena accapella goarra boahtá Neidenis , ja das leat lagabui golbmalogi movttegis suopmelaš , norgalaš ja ruošša goarralávlu .
Ijahis Ijas goarra earret eará leu ’ dde iešlágálaš vugiin .
Goarrakonseartta maŋŋá festivála joatkašuvvá Sajosa šiljus olggu ovddas . Mari Boine lassin dáhpáhusas loaiddasta earret eará kárášjohkalaš Felgen Orkester , mii juoigá ja čuojaha lotkes davvisámegielat poprock .
Eahkeda máŋggabealageamos konseartta čuojaha Tuupa Houseband iežas sámeartisttaiguin .
Tuupa konsearttas lávdde nala bohtet Ailu Valle , Amoc , Tiina Sanila-Aikio , Ulla Pirttijärvi-Länsman , SomBy ja Niillas Holmberg .
Árbevirolaš luođis , livđes ja leu ’ ddis besset návddašit Petra Magga-Varsiin , Matti Morottajain , Tiina-Sanila Aikioin ja Johan Anders Baeriin Jávrebiekkat-konsearttas .
Dáhpáhusas lea maiddái anárlaš Aila-duo , mii vuittii jagi 2014 Sámi Grand Prix gilvvu lávlunoasi ráfálaš anárašgielat bihtáin Naharij kandâ .
Lávvordaga klubba-eahket ordnejuvvo maiddái hotealla Kultahovis , gos musihkka čuojaha DJ Ovllá .
Lávvordaga dáhpáhusa sáhttá čuovvut livestream-neahttasáddaga bokte , man ordne Sámi oahpahusguovddáš .
Ijahis ija ordnejit ovttasbarggus Anára Sámisearvi ro , Sámediggi , Sámi oahpahusguovddáš , Yle Sápmi , Lappi dáiddadoaibmagoddi , Hotealla Kultahovi ja Sajosa restauraŋŋá .
Govvamateriála gávdno čujuhusas : www.ijaisidja.fi.
Lassedieđut :.
Sámediggi / sámi musihkkaguovddáš.
Anu Magga.
Buvttadeaddji.
Veahkkebuvttadeaddji.
anu .
magga ( at ) sámediggi .
fi.
xxx.
fi.
Sámediggi juolludii doarjaga sámi filmmaide.
Sámediggi doarju sámi filmmaid buvttadeami badjel 93 500 euroin .
Buvttadandoarjaga ožžot golbma filmma : Katja Gauriloffin dokumentárafilbma Mannu mie ´cc Kaisja , Aslak Paltto dokumeantafilbma Boazodoalli Čalmmiiguin ja Jouni West oanehis animašuvdnafilbma Guolli .
Oahpahus- ja kulturministeriija juolludii Sámediggái stáhtadoarjaga sámi filmmaid doarjumii .
Sámi filmmat galget leat mielde jagi 2015 Berlina filbmafestiválas ( Berlinale ) .
Buvttadandoarjjaohcamušat bohte oktiibuot 12 , oktiibuot 470 201 euro ovddas .
Buvttadandoarjaga juolludeamis mearridii sámedikki kulturlávdegoddi čoahkkimisttis 25.6.2014 .
Buvttadandoarjaga ožžo :.
Dokumentárafilbma Mannu mie ´cc Kaisja ( Mánu meahci Kaisa ) poehtalaš suokkardallan nuortalaš legendáralaš máinnasteaddji Kaisa Gauriloff ja sveitsalaš girječálli Robert Crottet ' a eallima guhkkosaš ustitvuođas .
Filmmas čatnasit oktii Kaisa muitalan legendat ja nuortalaččaid galgamuša bottut nuppi máilmmisoađi rievdadettiin máilmmi .
Kaisa Gauriloff lea filmma bagadalli máttaráhkku .
Dokumentárafilmma ulbmilin lea leahkkut boazodoalli árgabeaivvi sidjiide , geas ii leat vejolašvuohta dan muđui oaidnit .
Dain vahágiin stuorámus oasi dagaha geatki .
Geatki lea leamaš áibbas ráfáidahtton ealli jo 30 jagi .
Dokumentára gieđahallá boazodoalli oainnus buot dan mii luonddus dáhpáhuvvá .
Dilli lea dál nu vearrái , ahte boazodoallit gáibidit geatki ollislaš ráfáidahttima heaittiheami , amas stuorit vahágat vel šattaše .
Oanehis animašuvdnafilbma unna lunttaža vásáhusain , eallimis ja jápmimis .
Dat lea bagadalli mánnávuođamuitu guollesállašiin ja das movt son vikkai goddit guoli nu mo lei oaidnán áhččis goddimin guliid .
Vieljažat leat Deatnogáttis .
Unnavieljaš oaidná go stuorravielja rohtte eallimis vuosttáš guoli gáddái , Soai leaba guktot hui movtta ….
Lassedieđut :.
AHR linjii ruvkelága guoskadeamis sámiid ruovttuguovllus.
Alimus hálddahusriekti ( AHR ) attii 25.6 jahkegirjemearrádusa ođđa ruvkelága guoskadeamis sámiid ruovttuguovllus .
Sámediggi lea váidán Tukesa mieđihan mášiinnalaš gollerogganlobiin Roavvenjárgga hálddahusriektái ( dálá Davvi-Suoma hálddahusriekti ) ruvkelága vuostásažžan , daningo Tukes ii lean čielggadan lobi mieldásaš doaimma váikkuhusaid sámekultuvrii .
Hálddahusriekti dohkkehii sámedikki váidagiid .
Tukes ja lohpeohcci váide mearrádusain AHR:ai .
AHR doalai hálddahusrievtti mearrádusa fámus ja gomihii Tukesa mearrádusa lágavuostásažžan dohkkehemiin loahpalaččat sámedikki váidaga Roavvenjárgga hálddahusriektái .
” Dát lea stuorra vuoitu sápmelaččaide ja duođašta , ahte ruvkelága geatnegasvuođaid ii sáhte dikšut sámiid ruovttuguovllus dušše cealkámušmeannudemiin .
Ruvkeláhka lea buktán ođđa geatnegasvuođaid ja dáid ferte váldit duođas .
Ruvkeláhka lea sámediggáige ođđa ášši ja mis manai iežamet áigi čielggadit maid ruvkelága ollašuhttin duođalašvuođas gáibida ja ovdal go sáhtiimet hábmet áššái doaibmi oktasašbargomálliid bálgosiiguin , sámeealáhusa ollašuhttiiguin ja siiddaiguin .
Váidagiid válmmaštalai mis joavku , masa gulle má. áššemeannudeaddji Inga-Briitta Magga , láhkačálli Aimo Guttorm ja vuolláičállán .
Lean duđavaš , ahte min bargu oažžui áigái bohtosa ” , ságajođiheaddji Näkkäläjärvi muitala .
Sámediggi bivdá ráđđádallamiid ruvkelága guoskadeamis Tukesa stivrejeaddji bargo- ja ealáhusministeriijaiguin sihke sierra Tukesiin .
Maŋŋelis sámediggi áigu lágidit ruvkelága guoskadeamis oktasaščoahkkima , gosa bovdet bálgosiid , eiseválddiid , nuortalaččaid giličoahkkima ja Tukesa ovddasteddjiid linjet ruvkelága guoskadeamis ja čánusjoavkkuid oktasašbarggus .
” Lea šállošahtti ahte váidinproseassa lea bistán náge guhká .
Sámediggi lea evttohan , ahte Tukes guoskadivčče Roavvenjárgga hálddahusrievtti mearrádusa iežas lohpegeavadagas dan rádjai , go AHR:s oaččošeimmet áššái linjjá .
Tukes ii leat ná dahkan .
Dál ruvkeeiseválddi doaimmat leat dagahan badjelmearálaš váivvi lobi ohccái , sámediggái , eiseválddiide ja bálgosiidda .
Sávan , ahte mearrádusa mielde oktasašbargu Tukesiin ovdánivččii dakkárin , maid láhkaaddi lea dárkkuhan .
Sámediggi lea gárvvis oktasašbargui ruvkelága geatnegasvuođaid ollašuhttima dihtii ” , ságajođiheaddji Näkkäläjärvi linje .
Riikkabeaivvit dohkkehedje miessemánus ruvkelága 169 § mieldásaš nuppástusa , man mielde Tukes sáhttá vuođustallon buori siva dihtii ohcci bivdagis málbmaohcanlobi dahje golledoidinlobi dohkkenáiggi joatkima dahje ruvkelobi dahje ruvkedorvvolašvuođalobi guoskavaš mearrádusas mearridit , ahte lobis dárkkálnuhtton doaibmabijuide sáhttit váidagis fuolakeahttá álgit čuovvumiin lohpemearrádusa . ”.
Riikkabeivviid dahkan nuppástus lei hohppui ja sámediggi evttohii velá hálddahusváljagotti gullama oktavuođasge , ahte ovdal go ruvkelága álgit nuppástuhttit , vuordit AHR:a linjjá ruvkelága ollašuhttimis .
Mu mielas riikkabeivviid mearrádus lei hohppui vuhtii váldimin AHR:a mearrádusa ” , dadjá ságajođiheaddji Näkkäläjärvi .
Sámediggi nannii jagi 2013 ruhtadoalloloahpaheami.
Sámedikki čoahkkin nannii jagi 2013 ruhtadoalloloahpaheami .
Ruhtadoalloloahpaheapmi lei 43 176,06 euro .
Sámedikki čoahkkin lei váldán bušehttii jáhkái 2013 71 000 euro vuollebázat bušeahta .
Áitosaš doaimmaid vuoittut ledje 5 886 066,90 euro ja golut -5 842 487,75 euro .
Sámedikki goluin fásta ( bargoveahka- ja doaibmasadjegolut ) leat 85 % .
Sámedikki áitosaš doaimma boađus lei 55 338,13 euro .
Áitosašdoibmii gullet vuoigatvuohtaministeriija dábálaš stáhtadoarjaga geavaheapmi , sámi giellaoktasašbargu , nuoraidráđi doaibma , sámenuoriad dáiddadáhpáhus ja davviriikkalaš sámesoahpamuš .
Sámekulturguovddáš Sajosa bálvalusovttadat , mii dikšu Sajosa bálvalusvuovdima ja kulturguovddáža doarjjabálvalusaid , dagai dáhpaga -8 448,68 euro .
Sámedikki ruhtadoallodárkkisteaddjit leat ruhtadoallodárkkistanmuitalusas gávnnahan , ahte sámedikki ekonomiija ja hálddahusa leat dikšon lágalaččat ja mearrádusaid mielde .
Sámedikki jagi 2013 doaibmačilgehusas leat gieđahallon viidát sámedikki iežas doaimmat ja bušeahttajáhkái ja válgabadjái ásahuvvon ulbmiliid ollašuvvan .
Sámediggi lea ođasmahttán doaibmačilgehusa ráhkadanvuogi .
Sámediggi attii jagi 2013 198 earálagan árvalusa dahje čállosa .
Dáin 154 ledje cealkámušat , 4 evttohusat ja 40 muittuhančállaga dahje váidagat .
Sámedikkis ledje oktiibuot 83 ovddasteaddji eará bargojoavkkuin .
Sámediggi ráđđádalai čilgehusjagi sámediggelága § 9 mieldásaš ráđđádallamiid ministeriijaiguin 3 geardde ja eará eiseválddiiguin 4 geardde .
Lassin sámedikkis ledje geardelunddogat čanusjoavko- ja ovddastandeaivvadeamit 65 geardde .
Nuppi doaibmajagi Sajosis fidne s. 12 000 čoahkkin- ja dáhpáhus-áššehasa .
Sajosis lágidedje čilgehusjagi áigge 40 álbmotdáhpáhusa .
Čilgehusjagi sámedikkis ledje jođus 7 sierra prošeavtta , main sápmelaččaid sosiála- ja dearvvasvuohtabálvalusaid ovvidanráhkadus– fidnu nogai jagi 2013 .
Jahkái 2013 ledje meroštallon guhtta váldoulbmila : sámediggelága ođastus , ILO 169-soahpamuša ratifiseren , davviriikkalaš sámesoahpamuš , sámegielaid ealáskahttinprográmma ja biodiversitehtasoahpamuša artihkal 8(j ) ollášuhttin , oaiveministtar Jyrki Katainena ráđđehusprográmma sámegirjemiid ovddideapmi sihke sámedikki bargoveahkapoltihkalaš prográmmaid dohkkeheapmi .
Váldoulbmilat ollašuhttojedje eanáš sámedikki aitosaš doaimmaid várás juolluduvvon mearreruđain .
Váldoulbmiliin sámedikki bargoveahkapoltihkalaš prográmmat leat dohkkehuvvon ja artihkal 8(j ) ollašuhttin lea beavttálmuvvan .
Eará váldoulbmilat eai bušeahttajagi áigge ovdánán sámediggis sorjjasmeahttun sivaid dihtii .
Sámedikki mearrádus sámediggelágas.
Sámedikki čoahkkin gieđahalai sámediggelága ođasmahttima ja láhkii evttohuvvon nuppástusaid .
Sámediggi doarjjui 18.12.2013 addin cealkámušas nannosit sámediggelága ođasmahttima válmmaštallan bargojoavkku evttohusa lága dárkkisteapmin .
Gulasguddama maŋŋá sámediggelága leat joatkkaválmmaštallan vuoigatvuohtaministeriijas ja sámeáššiid ministtarbargojoavkkus .
Sámedikki stivra lei fápmudan sámedikki ságajođiheddjiid ráđđádallat sámediggelágas stáhtaráđi lahtuiguin .
Sámediggi lea ráđđádallan vuoigatvuohtaministeriijain sámediggelága dárkkisteamis 13.5. , 28.5. , 11.6 ja 26.6. maŋimuš nuppástusevttohusaid sámediggeláhkii barge 26.6.2014 čoahkkimis .
Láhkaevttohusas lea sámeáššiid ministtarbargojoavkku doarjja Sámeáššiid ministtarbargojoavku lea gullan lassin sámedikki sámediggelága dihtii 29.5.2014. sámediggi lea dasa lassin deaivvadan sierra stáhtaráđi lahtuiguin ja sin veahkeheddjiiguin sápmelašmeroštallama geažil .
Sámedikkki ságajođiheaddjit ja vuoigatvuohtaministeriija leat beassan kompromissaevttohussii sámediggelágas .
Govas gurutbealde : II várreságajođiheaddji Heikki Paltto , ságajođiheaddji Klemetti Näkkäläjärvi , I várreságajođiheaddji Tiina Sanila-Aikio , ráđđádalli virgeolmmoš Camilla Busck-Nielsen , láhkaaddinhoavda Sami Manninen , vuoigatvuođaministtar Anna-Maja Henriksson ja sierraveahkeheaddji Malin Brannkärr .
Govva : sámediggi.
Láhkii lea evttohuvvon dakkár nuppástusat , maid sámediggi ii leat cealkámušastis 18.12.2013 dorjon , man dihtii sámediggi fertii gieđahallat láhkii evttohuvvon nuppástusaid .
Vuoigatvuohtaministeriija mielde láhkaevttohus ii dolvojuvvo riikkabeivvidd gieđahallamii sámedikki dohkkeheami haga .
Oaiveministtar Alexander Stubb ráđđehusprográmmas gávnnahuvvo , ahte Suopma ratifisere ILO 169-soahpamuša , juos sápmelašmeroštallamis beassat ovttamielalašvuhtii .
Vuoigatvuođaministtar Henriksson mielde sámediggeláhka ii dolvojuvvo riikkabeivviide , juos sámediggi ii dohkket evttohuvvon lága ja dan vuođustusaid .
Vuoigatvuođaministara oaidnu áššis lea hui ovdánanmielalaš ja mearkkašahtti , iige goasge ovdal sámedikkis leamašan vejolašvuohta juogo dohkkehit dahje hilgut láhkaevttohusa . ”.
Sámediggelága ođastus lea historjjálaš máŋgga láhkai .
Vuosttas geardde sámediggi beassá duođalaččat čoavdit sámekultuvrra birra ja sámi kultur-iešráđđema boahtteáiggis ja midjiide addo áššis duođalaš mearridanváldi .
Lága válmmaštallan leamašan maiddái hui ovdánanmielalaš ja vuoigatvuođaministeriijain čađahuvvon maŋimuš ráđđádallamat láhkaevttohusas leat vástidan hui guhkás oktasašdoaibmageatnegasvuođa .
Sámediggelága oppalašođastus buorida sámi kulttur-iešráđđema sajádaga ja dorvvastivčče sámi kulturhámi dálá buorebut . ”.
ságájođiheaddji Näkkäläjärvi muitalii .
Sámediggi doarjjui čuovvovaš láhkii evttohuvvon nuppástusaid bargojoavkku evttohusa ektui : álgaga sámediggái sáhttet bargat 150 sápmelačča sajis 50 sápmelačča , evttohasa válggaide sáhttet ásahit 10 sápmelačča sadjái 3 sápmelačča ja válgalávdegotti čoahkus galggašedje lága mielde leat ovddastuvvon buot Suomas hállojuvvon sámegielat .
Mearkkašahtti nuppástus gulasguddama maŋŋá lei sápmelašmeroštallamii boahtán nuppástusat gulasguddama ja sámeáššiid ministtarbargojoavkku gieđahallama maŋŋá .
Dievasčoahkkin ságastalai áššis ealaskasat ja maŋggabealagit .
Ášši dehalašvuođa geažil ášši gieđahallan leige erenoamáš , sámedikki nuoraidráđi lahttu ja juohkehaš sámedikkilahttu bivde almmuhit iežas oaivila sámedikggeláhkii gulavažžan .
Sámedikki ságajođiheaddjit ávžžuhedje dievasčoahkkimii , ahte dat dohkkeha láhkii evttohuvvon nuppástusaid . ”.
26.6 dollojun ráđđádallamiin oaččuimet lága vuođustanoassái guokte hui dehalaš teavstta , mat stivrejit lága dulkoma .
Midjiide hui dehalaš ja mearkkašahtti lasáhusat leat njuolggo čujuhusat eamiálbmotjulggáštussii .
Nuppástusat deattuhit erenoamážit joavkoidentifikašuvnna mearkkášumi lága dulkomis , várreságajođiheaddjit Tiina Sanila-Aikio ja Heikki Paltto illudeaba .
Dievasčoahkkin mearridii jienain 17-3 dohkkehit sámediggeláhkii evttohuvvon nuppástusaid .
Anu Avaskari ja Pentti Valle guđiiga mearrádussii sierra oaivila .
Čaohkkimis lei eret okta ovddasteaddji .
Sámediggi mearridii jienain 13-5 , ahte sámediggeláhkii eai váldo oktasašlisttát .
Guokte lahtu jienasteaigga guoros jiena ja okta lei eret jienastusas .
Sámedikki čoahkkima mearrádus dárkkuha , ahte sámediggeláhka ovdána riikkabeivviide čakčat .
Dievasčoahkkima dohkkehan sápmelašmeroštallan :.
3 § Sápmelaš.
Sápmelažžan dárkkuhuvvo dán lágas olmmoš , gii atná iežas sápmelažžan , gáibidemiin :.
1 ) ahte son ieš dahje aŋgge okta su vánhemiin dahje su áddjá ja áhkku leaba oahppan sámegiela vuosttas giellan ; dahje.
2 ) 2 ) ahte son lea beassan sisa sohkageainnuidis bokte sámekultuvrii ja doallan oktavuođa dasa ja lea dakkár olbmo maŋisboahtti , gii lea merkejun vearuhusa dahje veahkadatgirjedoalu várás ráhkaduvvon virgeoapmahašaššegirjái lappalažžan ; dahje.
3 ) ahte aŋkke okta su vánhemiin lea merkejun dahje livččii dán lága mielde sáhttán merket jietnavuoigadahtton olmmožin sámepárlameanntta dahje sámedikki válggain .
Sámediggi gieđahallá ohcámušaid sápmelaččaid váldimis válgalogahallamii ja almmuhusaid válgalogahallamis eretváldimis .
Sohppon lasáhusat lága vuođustanossái 3 §:a oasil :.
2 čuoggá sierravuođustusaide :.
Dán láhkai dušše dat ášši , ahte olmmoš lea dákkáraš aššegirjái merkejun olbmo maŋisboahtti , ii leat doarvái čujuhit ahte olmmoš lea sápmelaš ….
Ođđa 2 momentii :.
Máinnašeami dárkkuhus lea deattuhit sápmelaččaid joavkodohkkeheami ja addit dasa áššáigullevaš deattu lága dulkomis vuhtii váldimin jotkkolaš álbmotvuoigatvuođalaš ovdáneami ja olmmošvuoigatvuohtaorgánaid ávžžuhusaid eamiálbmogiid vuoigatvuođadili hárrái ja ON:id eamiálbmogiidjulggáštusa guovddáš artihkkalat eamiálbmogiid iešmearridanvuoigatvuhtii , lahttovuhtii ja kultuvrra suodjaleapmái gulavažžan ….
Stivra.
Sámediggi vállje gaskavuođastis stivrra , masa gullet lahttun sámedikki ságajođiheaddji , guokte várreságajođiheaddji ja njeallje eará lahtu .
Stivra doaibmá sámedikki čoahkkima vuollásažžan ja dan dehaleamos bargun lea vástidit politihkalaš doaimmas ja hálddahusas ja maiddái fuolahit sámedikki čoahkkimiid válmmaštallamis .
Sámedikki stivra 2012-2015 :.
Klemetti Näkkäläjärvi , ságajođiheaddji.
xxx.
Heikki Paltto , II várreságajođiheaddji.
xxx.
Petra Magga-Vars.
Ijahis ija mánáid- ja nuoraidbeaivái boahtime lagabui 250 máná ja nuora.
Ijahis Idja - festivála álgá bearjadaga 15.8.2014 árbevirolaš mánáid- ja nuoraidbeivviin , masa leat almmuhan iežaset badjelas 240 máná ja nuora miehtá Sámi .
Ijahis Idja - festivála álgá bearjadaga 15.8.2014 árbevirolaš mánáid- ja nuoraidbeivviin , masa leat almmuhan iežaset badjelas 240 máná ja nuora miehtá Sámi .
Iđitbeaivve prográmmas leat skuvlaahkásaččaide oaivvilduvvon musihkkabargobájit , maid leat doallame eamiálbmotgussiid lassin earret eará kárášjohkalaš juoigi Johan Anders Bær , anáraš rap-artista Amoc , SomBy-joavkku dovddus artisttat Juho Kiviniemi ja Oula Guttorm , sihke Aila-Duos oahppásat Jessika Lampi ja Heli Aikio .
Sámi mánáidkulturguovddáš Mánnu bealistis ordne bearjadaga sámenuoraide oaivvilduvvon " Stálut min kultuvrras " - bargobáji sámemusea Siiddas .
Almmuheapmi mánáid ja nuoraid musihkkabargobájiide lea nohkan juo giđđat , muhto Mánu bargobájiide sáhttá ain almmuhit iežas .
Lassedieđuid Mánu bargobájiin oažžu mánáidkulturguovddáža doaibmajođiheaddjis Petra-Biret Magga-Varsis tlf. 040 7325 503 .
Musihkkabargobájiid maŋŋá mánáid- ja nuoraidbeaivi joatkašuvvá Ijahis ija násttážat - konsearttain Sajosa šiljus .
Mánáid ja nuoraid iežaset joavkkuid lassin konsearttas besset gullat eamiálbmotgussiid musihkkačájáhusaid ja bargobájiid ráhkadusaid .
Ijahis ija násttážat - konsearta lágiduvvo Sajosa šiljus festiválaguovllus dmu 13.00-15.00 . Konsearta lea buohkaide rabas ja nuvttá , ja lágideaddjit sávvet ollugiid boahtit báikki nala .
xxx.
xxx.
xxx.
xxx.
xxx.
Sámegielat oahppamateriálabarggu ovddidanbeaivi.
Sámedikki skuvlen- ja oahppamateriáladoaimmahat ordne gaskavahku 17.9.2014 dmu 9.00 – 16.00 skuvlen- ja oahppamateriálalávdegotti lahtuid , várrelahtuid ja oahppamateriálabargiid oktasaš ovddidanbeaivvi .
Ovddidanbeaivi ordnejuvvo Anáris Sadjosis , parlameanttasále Soljjus ( 1. grd ) .
Ovddidanbeaivvi áigge ságastallojuvvo sámegielat oahppamateriálabuvttadeami dálá diliin ja boahttevuođa višuvnnain .
Makkár hástalusaid digitála oahppamateriálabuvttadeapmi ja oahppoplánaid ođastus buktet sámegielat oahppamateriálabargui ?.
Gullat Goasttádusoasussearvi Otava goasttádushoavdda Mervi Korhosa sáhkavuoru digitála oahppamateriálabuvttadeamis sihke sáhkavuoruid sámedikki iežas oahppamateriálabarggus .
Dilálašvuođa sáhttá čuovvut reálaáiggis stream – sáttan interneahtta bokte dahje oassálastit ieš ovddidanbeaivái Sadjosis ( bivdit almmuheami ! ) .
Almmuheamit 13.9.2014 dmu 16.00 rádjái čujuhussii : irmeli .
Lassedieđut : Hannu Kangasniemi , hannu .
kangasniemi ( at ) sámediggi .
Sámediggelága ođastus ovdána.
Vuoigatvuođaministeriija ja sámedikki oktasaš ulbmilin lea , ahte jagi 2015 dollojuvvon sámediggeválggain čuovvut ođđa sámediggelága ja dan válggaid guoski ásahusaid .
Ministeriija ja sámediggi maiddái doibmet ulbmila juksama dihtii .
Vuoigatvuođaministeriija mielde ráđđehusa evttohus addojuvvo riikkabeivviide nu jođánit go vejolaš .
Riikkabeaivvit gieđahallet ráđđehusa evttohusa čakčat .
Juos dárbu lea , sáhttit láhkii dan riikkabeaivvegieđahallama oktavuođas evttohit váldojuvvot dárbbašlaš sirdásanasáhusaid jagi 2015 válggain heivehuvvon válgalogahallamiid ohcaleami ja válgalogahallama nannema guoskavaš mearreáiggiin ja eará vejolaš válggaid doaimmaheapmái laktáseaddji áššiin . ”.
Lean sihkkar das , ahte sámeservoša ja sámedikki dorjon sápmelašmeroštallan boahtá fápmui ovdal válggaid ja sámediggi gieđahallá ohcamušaid sámedikki válgalogahallamii ođđa meroštallama vuođul ” , sámedikki ságajođiheaddji Klemetti Näkkäläjärvi muitala .
” Sámedikki áddejumi mielde ráđđehusa evttohusa ii leat dárbu gieđahallat eará váljagottiin go vuođđoláhkaváljagottis .
Sámedikki ulbmilin lea , ahte lága riikkabeaivvegieđahallan livččii johtil , láhkii ii boađašivčče eará nuppástusat go vejolaččat sirdásanásahusaid oasil ja lunddolaččat buktit dán doaivaga ovdan vuođđoláhkaváljagoddái . ”.
, sámedikki ságajođiheaddji Klemetti Näkkäläjärvi muitala .
Sámedikki válgalávdegoddi lea álggahan válmmaštallama sámedikki válggaid várás . ”.
Vuordit dieđusge ahte ođđa sámediggeláhka boađášii fápmui nu jođánit go vejolaš .
Dilli lea midjiide hástaleaddji .
Gártat álggos doaibmat boares sámediggelága vuođul , muhto seammás maid ráhkkanit ođđa lága buktin ođastusaide .
Čuovvut álo guđege fámus leahkki láhkaásahusa ja dan mearreáiggiid .
Čuovvut lága riikkabeaivvegieđahallama ja daid váikkuhusaid .
Láhkaásaheami gáibidan mearrádusaid válgalogahallama nannemis dahkat goas ain fámus leahkki lága ja mearreáiggiid mielde .
Dakkár dilli ii sáhte šaddat , ahte válgalogahallamii váldojuvvošedje olbmot seammaáigásaččat dálá sápmelašmeroštallama vuođul ja ođasmahttojuvvon sápmelašmeroštallama vuođul , ” válgalávdegotti ságajođiheaddji Janne Näkkäläjärvi muitala .
Sámedikki válgalávdegoddi dieđiha sámiide sámedikki ruoktosiidduin ja medias sámedikki válgalogahallamii ohcaleamis ja vejolaš nuppástusain , maid sámediggelága ođastus buktá . ”.
Válgalávdegoddi fuolaha das , ahte sámit ožžot áiggil dieđu ja válgalogahallamii ohcaleamis , válggaid lágideamis ja evttohasásaheamis sáme-ja suomagillii .
Válgalávdegoddi fuolaha maiddái sámiid vuoigatvuođadorvvus válggaid lágideami oktavuođas .
Jienastanbiillat bohtet maiddái válggaide ja sáhttit bálvalit jienasteddjiid ain buorebut , ” válgalávdegotti ságajođiheaddji muitala .
Sámediggi álggaha ráhkkaneami sámediggelága buktin ođastusaide . ”.
Ođđa sámediggeláhka gáibida sámedikki bargoortnega dárkkisteami ja oasi nuppástusain galgá dahkat hohpolaččat válggaid guoski asáhusaid geažil .
Oppalaš ođastus galgá leat fámus ja dohkkehuvvon go jagi 2015 válljejuvvon sámedikki álggaha doaimmas .
Ođastusas gullat bargoveaga , ” sámedikki ságajođiheaddji Näkkäläjärvi muitala .
” Sámedikki válgalávdegotti čoahku ja válljenákkaid evttohuvvo ahte dat nuppástuhttojuvvojit ođđa lágas .
Lea nappo hui vuorddehahtti , ahte sámediggi gártá ásahit ođđa válgalávdegotti ollašuhttit válggaid ođđa láhkašasáhusa vuođul ja sámediggi galgá ráhkkanit gieđahallat ášši hui jođánit , dađi mielde mo riikkabeaivvegieđahallan ovdána ” válgalávdegotti ságajođiheaddji Janne Näkkäläjärvi muitala .
Lassidieđut : Válgalávdegotti barggu oasil válgalávdegotti ságajođiheaddji J.
Muđuid sámedikki ságajođiheaddji.
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Sámegielat oahppamateriálabarggu ovddidanbeaivi 17.09.2014.
Sámedikki skuvlen- ja oahppamateriáladoaimmahat ordne sámegielat oahppamateriálabarggu ovddidanbeaivvi 17.9.2014 dmu 9.00 - 16.00 Sámi kulturguovddáš Sajosa parlameantasáles Soljus Anáris .
Ovddidanbeaivi lea rabas buohkaide , geat leat beroštuvvan oahppamateriálabargguin .
Oahppamateriálabargguide gullet ee. manusčállin- , jorgalan- , gielladárkkistan- , govven- , layout- , programmeren- jed. barggut .
Goasttidanoasussearvi Otava oahppamateriáladoaimmaid birra muitala goasttidanhoavda Mervi Korhonen Helssegis .
Lassedieđuid addá Hannu Kangasniemi ( hannu .
kangasniemi ( at ) sámediggi .
fi / 050-3641 385 ) .
Oassálastimis sáhttá almmuhit jogo šleađgapoastan dahje telfuvnna bokte Irmeli Moilanenii ( irmeli .
moilanen ( at ) sámediggi .
fi / 050-5691255 ) maŋimustá maŋŋebárgga 16.9 .
Dilálašvuođa sáhttá čuovvut maiddái neahta bokte streaming-sáddagin čujuhusas sogku .
fi / live .
Boađe guldalit , juohkit iežat oainnuid , vásáhusaid ja visioid sámegielat oahppamateriálain .
Ná beasat oassálastit sámegielat oahppamateriálaid ovddidanbargui nu , ahte dat buoremus lági mielde dorjot sámegiela ja sámegielat oahpahusa sierra skuvlendásiin .
Prográmma.
Báiki.
Parlameanttasále Solju , Sámekulturguovddáš Sajos , Anár.
dmu 9.00 – 9.15.
Dilálašvuođa rahpan ja gáfestallan.
Sámedikki oahppamateriálabargu , beaivválaš vásáhusat oahppamateriálabarggus.
Oahppamateriála prošeaktabargit :.
xxx.
Petter Morottaja , anárašgiella.
Oona Länsman ja Elen Anne Sara , davvisámegiella.
dmu 10.50 – 11.00.
Boddu.
dmu 11.00 – 12.00.
Sámegielat oahppamateriálabuvttadeapmi ođđa hástalusaid ovddas.
Hannu Kangasniemi ja sámedikki oahppamateriálabargit.
- oahppoplána vuođuštusaid ođastus.
- dárbu digitála materiálaid ráhkadeapmái.
dmu 12.00 – 13.00.
Boradeapmi , iešgoasttiduvvon.
dmu 13.00 – 14.30.
Digitala oahppamateriálabuvttadeapmi.
xxx.
Ságastallan ja gažaldagat.
Friija ságastallan oahppamateriálabarggu birra.
dmu 15.50- 16.00.
Dilálašvuođa loahpaheapmi.
Sámediggi ohcá prošeaktabargi filbmaguovddážii.
Prošeaktabargi doaimmaide gullet ee. Skábmagovat eamiálbmogiid filbmafestivála mánáid beaivvi ordnen ja mediabajásgeassin materiála gárven .
Bargu álgá dalán ja bistá vejolaččat 28.2.2015 rádjai .
Sámediggi ohcá.
Prošeaktabargi doaimmaide gullet ee. Skábmagovat eamiálbmogiid filbmafestivála mánáid beaivvi ordnen , ja mediabajásgeassin materiála gárven .
Bargu álgá dalán ja bistá vejolaččat 28.2.2015 rádjai .
Doaimma menestuvvi dikšuma veahkeha heivvolaš skuvlejupmi sihke sámegielamáhttu .
Prošeaktabargi bálká mearrášuvvá Suoma sámedikki bálkávuogádaga gáibádusdasi V / II mielde ( vuođđobálká 2110,20 euro / mb ) .
Vuođđobálkká lassin máksojuvvo 24 %:a sámeguovllu lassi ja bargohárjáneami mielde mearrášuvvi ahkelasit .
Prošeaktabargi doaibmasadji lea sámekulturguovddáš Sajosis .
Ohcamušaid čuvvosiiguin galgá doaimmahit sámedikki čállingoddái 30.9.2014 dmu 16.00 rádjai čujuhussii Sajos , 99870 Anár. Lassidieđuid barggus addá filbmaguovddáža vs. plánejeaddji Tarja Porsanger tel. 050 569 6065 , tarja .
porsanger ( at ) sámediggi .
Sámedikki doaimmaide sáhttá oahpásmit neahttačujuhusas www.sámediggi.fi ja eamiálbmogiid filbmadáhpáhussii čujuhusas : www.skabmagovat.fi.
Anáris 16.9.2014 Sámediggi.
Sámedikki stivrra čavčča vuosttas čoahkkima mearrádusat.
Sámedikki stivra čoahkkanii 16.9.2014 čavčča vuosttas čoahkkimii .
Stivra dohkkehii evttohusaid Lappi eanagoddeprográmma dahjege Lappi-soahpamuša ollašuhttinplánan jagiide 2015-2016 sámekultuvrra oasil .
Sámediggi evttoha ollašuhttinplánii oktiibuot čieža sierra fidnu .
Sámedikki iežas fidnut dáin leat vihtta .
Sámedikki iežas fidnut leat 1 ) Sámi Giellagáldu – davviriikkalaš sámegielaid resursaguovddáš , 2 ) Sámeealáhusaid ovddideapmi ja ealáhusfoandda vuođđudeapmi – fidnu , 3 ) Oahppoofelaš-sámenuoraide oaivvilduvvon oahppoofelaš ( Sámedikki nuoraiddráđđi ) , 4 ) Sámeoahpahusa ovddidanfidnu , 5 ) Sámegiela hálliid meari čielggadeapmi ja sámi giellalága ollašuvvan - fidnu .
Sámediggi evttoha lassin ahte ollašuhttinplánii váldojuvvošii Tä ´lvvsijdd – ealli nuortalaš kultuvrra guovddáš – huksenfidnu .
Sámediggi maid evttohii , ahte Lappi lihttu válmmaštalašii fidnu sámiid ruovttuguovllu eallinvuoimmi dorvvasteami várás ja skuvlejuvvon sámegielat veahkadaga hohkahallama várás ruovttoluotta sámiid ruovttuguvlui .
Sámediggi doarjjui Ohcejoga gieldda dahkan evttohusaid ollašuhttinplánii .
Sámediggi dagai evttohusaid eanagotti oktasašbargoáššegirjái sámekultuvrra oasil .
Stivra dohkkehii cealkámuša ráđđehusa evttohushápmosis sosiála- ja dearvvasvuođafuolahusa ordnenláhkan .
Sámediggi giddii cealkámušastis fuopmášumi máŋggaide ráđđehusa evttohushápmosa problemáhtalaš báikkiide .
Sámediggi lea fuolas das , ahte evttohusa váikkuhusat eai leat doarvái dutkojuvvon eaige čielggaduvvon .
Evttohus váikkuha dovdomassii vuođđorivttiide ja evttohusa váikkuhusat galggašedje leat bures ja sorjjasmeahttun vugiin árvvoštallojuvvon .
Sámediggi deattuhii cealkámušastis , ahte bálvalusaid čohkken ovtta sadjái ii oaččo heajudit vuođđorivttiid iige doalvut govttohis guhkes gaskkaide vuođđobálvalusaid lusa .
Ráđđehusa evttohushápmosis sosiála- ja dearvvasvuođafuolahusa ordnenláhkan evttohuvvo vehádatgiela juhkosa vuođđudeami ordnenguvlui .
Sámiid ruovttuguvlui evttohuvvon sámegiela lávdegotti lahtuid válljenmálle lea Suoma láhkamearrádusaid vuostá .
Paragráfaevttohusa ( 24 § ) mielde lávdegotti lahttun válljejuvvojit sámedikki birra addojuvvon lága ( 974/1995 ) 3 §:s oaivvilduvvon sápmelaččat .
Sámediggelága 25 a §:a 2 mielde sámedikki válgalogahallan galgá dollot suollemassan .
Sámediggi evttohage ahte láhka dárkkálmahttojuvvošii nu , ahte ovddasteddjiid sámegiela lávdegoddái nammada sámediggi .
Lávdegottis galget leat ovddasteaddjit sierra sámegiela joavkkuin ja sámi ruovttuguovllu sierra gielddain sihke nuortalaččaid giličoahkkimis .
Sámediggi ja sosiála- ja dearvvasvuođaministeria ráđđádallet evttohusa birra 22.9.2014 .
Stivra dohkkehii bealiváldima sosiála- ja dearvvasvuođaministeriai ja riikkabeivviide Davvi-Suoma sosiálasuorggi máhttinguovddáža mearreruhtageahpedemiin .
Davvi-Suoma sosiálasuorggi máhttinguovddážii juolluduvvon mearreruđas gáibiduvvo geavahuvvot 1,5 % sámegielat veahkadaga dárbbuide .
Ruhtadeapmi lea stivrejuvvon sámediggái , man sámeovttadagas bargá dál okta plánejeaddji .
Ruhtaministeria bušeahttaevttohusas máhttinguovddážiid mearreruhta evttohuvvo geahpeduvvot 33 % dálážis oktiibuot miljovnnain euroin .
Sámeovttadaga ruhtadeapmi geahpeduvvui juo dán jagi 7000 euroin 45 000 euroi .
Stáhtaossodatgeahpedeapmi oaivvilda ollašuvadettiin sámeovttadaga oasil dan , ahte plánejeaddji bargomearri rievddašii oasseáigásažžan ja ovttadaga doaibma geahppánivččii čielgasit dálážis .
Sámediggi evttoha , ahte evttohuvvon mearreruhtačuohppamat eai čađahuvvoše ja ahte sierrastáhtadoarjja sámegielat veahkadaga bálvalusdárbbuid vuhtiiváldima várás seailluhuvvo uhcimustá dála dásis .
Stivra dohkkehii evttohusa sosiála- ja dearvvasvuođa- ja oahpahus- ja kulturministeriaide , oahpahusráđđehussii ja sierra oahppolágádusaide doaibmabidjun sámegielat sosiála- , dearvvasvuođa- ja árrabajásgeassinsuorggi skuvlejuvvon bargoveaga oažžuma ovddideami várás .
Sámediggi evttoha gávcci sierra doaibmabiju , maid galggašii váldit vuhtii skuvlema plánemis , skuvlemis ja hovdenbarggus .
Sámediggi ee. evttohii ahte ordnejuvvo sámegiela ja kultuvrra dievasmahttin- ja lasseskuvlen , mii plánejuvvo namalassii dikšosuorggi bargiid várás oppa riikkas .
Sámediggi ásahii bargojoavkku válmmaštallat sámedikki bargoortnega oppalašođastusa .
Bargojoavkku bargun lea gárvvistit evttohusaid bargoortnega ođasmahttima várás nu , ahte ođasmahtton bargoortnet livččii dohkkehuvvon jagi 2015 loahpa rádjai .
Bargojoavku galgá gullat barggustis bargiid ja váldit vuhtii láhkaásaheami ja hálddahusa oppalaš ovdáneami .
Bargojovkui nammaduvvojedje sámedikki ságadoallit , hálddahushoavda ja bargiid nammadan ovddasteaddji .
Bargojoavku dievasmahtto vel bargiid nammadan ovddasteddjiin .
Bargojoavkku čállin nammaduvvui má láhkačálli .
Stivra mearridii evttohit sámedikki čoahkkimii hohpolaš áššin bargoortnega 56 § rievdadeami nu , ahte bovdehusat ja áššelisttut sámedikki čoahkkimiidda sáddejuvvošedje čieža beaivve ovdal čoahkkima dálá logi beaivve sajis .
Evttohusa sivvan lea dat , ahte dikki čoahkkima sáhttá gártat bovdet johtilit čoahkkái gieđahallat sámedikki válgalogahallama dievasmahttimis dahkkon njulgengáibádusaid ođđa sámediggelága mielde .
Stivra mearridii evttohit dievasčoahkkimii , ahte dat mearrida dievasčoahkkimiid almmolaš čoahkkimiid live-streamemis dahjege dievasčoahkkima sáddemis interneahta bokte .
Streamen boađášii máksit sullii 1000 euro jagis dan mielde , man guhká dievasčoahkkimat bistet ja galle dat leat .
Oahpahus- ja kulturministeria lea bivdán sámedikki nammadit lahtu ja várrelahtu áššedovdibargojovkui , man bargun lea válmmaštallat Unesco ii-materiálalaš kulturárbbi suodjalansoahpamuša lágideami ja meroštallat soahpamuša heivehansuorggi Suomas .
Sámediggi lea dahkan jagis 2010 álgaga oahpahus- ja kulturministeriai soahpamuša ratifiseremis ja leamašan nannosit válmmaštallamin ja doarjumin soahpamuša ratifiserema .
Bargojoavku ásahuvvo njealje jahkái .
Stivra nammadii bargojovkui Klemetti Näkkäläjärvi .
Dáidaga ovddidanguovddáš lea bivdán sámedikkis evttohasaid stáhta dáiddadoaibmagottiide .
Dáiddadoaibmagottit leat oktiibuot čieža .
Sámedikki stivra mearridii evttohit evttohassan musihkkadoaibmagoddái Oula Guttorma , audiovisuálalaš dáiddadoaibmagoddái Anne Risten Juuso ja Pekka Aikio .
Stáhta dáiddadoaibmagottiid bargun lea ee. doaibmat iežas doaibmasuorggi áššedovdin ja mearridit muhtun veahkkeruđain .
Dán bajis sámekultuvrras eai leat ovddasteaddjit dáiddadoaibmagottiin .
Stivra čoahkkana čuovvovaš geardde telefončoahkkimii guovtti vahku geažes .
Sámedikki dievasčoahkkima áigi mearriduvvo maŋŋelebbos čakčat .
Sámedikki Nuoraidráđđi ohcá GUOKTE NUORRA OFELAŽŽA.
Mearreáigásaš ja ollesáigásaš virgegaskavuhtii 1.12.2014-28.2.2015 gaskasaš áigái sámekulturguovddáš Sajosii Anárii .
Ofelažžaid bargun lea plánet ja válmmaštallat sápmelaččain muitaleaddji Ofelaš-materiálaid skuvlafitnamiid várás sihke galledit Lappi guovllu skuvllain muitaleamin sápmelažžain ráhkaduvvon materiálaid mielde .
Barggu menestuvvi dikšuma veahkehit sámegiela dáidu , sámekultuvrra dovdan ja - skuvlejupmi , buorit vuorrováikkuhus- ja ovdanbuktindáiddut , buorit adg-dáiddut sihke dáidu bargat iehčanasat ja ovttas nuppiin ofelažžain .
Bálká mearrašuvvá sámedikki bálkávuogádaga gáibádusdási VII / V mielde , vuođđobálká 1398,87 euro / mb .
Vuođđobálkká lassin mákso 24 %:a sámeguovllu lassi ja bargohárjánumi mielde mearrášuvvi ahkelasit .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 31.10.2014 dmu 16.00 rádjai čujuhusain Sajos , 99870 Anár. Lassidieđuid barggus addá nuoraidčálli Kaisa Tapiola-Länsman , tel. 010 839 3134 .
Sámediggái sáhttá oahpásmuvvat nettičujuhusas www.sámediggi.fi ja nuoraidráđđái www.sámediggi.fi/nuorat .
Anáris 25.9.2014 Sámediggi.
Bealuštusministtar Haglund galledii Eanodagas.
Bealuštusministtar Haglund galledii Eanodagas sámedikki guossin 28-29.9.2014 .
Sámediggi lea hirbmat ilolaš , ahte bealuštusministaras lei áigi máilmmipolitihkalaš kriissaid siste galledit sámiid ruovttuguovllus .
Erenomáš ilolaš lean das , ahte son válljii galledanbáikin mu ruovttoguovllu ” , sámedikki ságajođiheaddji Klemetti Näkkäläjärvi muitalii .
Deaivvadeami fáddán lei ráđđehusprográmma sámiid guoski ulbmiliid ja geatnegasvuođaid ollašuvvan .
Bealuštusministtar Haglund ja ságajođiheaddji Näkkäläjärvi gávnnaheigga duđavažžan , ahte vaikke riikkabeaiáigodat lahkona loahpa ja álgu lei váttis , ráđđehusprográmma sámiid guoski ulbmilat leat ollašuvvamin dievasmearálaččat . ”.
Dát lea sámiid dáfus oalle historjjálaš , dasgo ovdal leat ožžon lohpádusaid , muhto dat leat báhcán ollašuvakeahttá .
Ráđđehusprográmmas eai leamaš goassige ovdal ná máŋga sámiid guoski ulbmila ja dat orrot ollašuvvamin dievasmearálaččat ” , ságajođiheaddji Näkkäläjärvi muitala .
” Ráđđehusprográmmas ledje hárvenaš nana ulbmilat sámeáššiid ovddideami várás .
RKP lea čatnasan daid ollašuhttimii jo ovddit válgakampánjjas ja dieđusge maiddái ráđđehusráđđádallamiin .
Dál ulbmilat leat ollašuvvamin buotláhkai ja dat čájeha , ahte RKP:i sáhttá luohttit .
Dan man lohpidit , geahččalit maiddái deavdit ” gávnnaha RKP ságajođiheaddji , bealuštusministtar Carl Haglund .
Eamiálbmogiid sajádat lea nannejuvvon justa dál globála dásis eamiálbmogiid máilmmikonfereanssa loahppaáššebáhpára dohkkeheami mielde .
Loahppaáššebáhpára prinsihpat leat maiddái máilmmiráfi ovddideaddji ášši .
Eamiálbmogat sáhttet geavahit riekte- ja riidduidčoavdinvuogádagaid servošiid siste muhto maiddái viidásabbot servodagas .
Stáhtat čatnasit konsulteret ja bargat ovttasbarggu eamiálbmogiiguin sin iežasat parlamentáralaš orgánaid bokte .
Ovttasbarggu ulbmilin lea oažžut eamiálbmoga eaktodáhtolaš , ovddalgihtii addon dihtui vuođđudeaddji dohkkeheami man beare sin árbevirolaččat ásson eana- ja čáhceviidodagaide dahje eará resurssaidda guoski fidnu dohkkeheapmái .
Maiddái álbmotlaš dási čovdosiin sámeáššiin ekonomalaš eahpesihkkarvuođa siste galget leat čielga sigŋálat , ahte eamiálbmogiid , Suomas sámiid , sajádaga nannen lea maiddái linjjás dáid globála prinsihpaiguin ja ovddida áddejumi ( ja dorvvolašvuođa ) sámiid ja stáhta gaskkas .
” Dát lea dehalaš lávki ovddos ja lean oalle ilolaš das , ahte eamiálbmogiid sajádat dorvvastuvvo maiddái riikkaidgaskasaččat .
Álbmotlaččat dán barggu galgá joatkit maiddái boahtte ráđđehusbaji áigge , gávnnaha bealuštusministtar Haglund .
” Ovttasbargu suomaruoŧŧelaččaiguin ja sápmelaččaiguin leamašan njuovžil ja oalle dehalaš goappat álbmogii .
Leat hirbmat ilolaččat ovttasbarggu lávgamis .
Álbmotlaš vehádagaide lea dehalaš doarjut guđet guoimmi ja maiddái vehádagaid vuoigatvuođaid ja vuoigatvuođa iežaset gillii ja kultuvrrai .
Ovttasbarggu lea buorre joatkit ” , bealuštusministtar Haglund ja ságajođiheaddji Näkkäläjärvi gávnnaheigga .
Ministtar oahpásmuvai galledeami olis maiddái Eanodaga lundui ja bivdokultuvrai .
Eanodaga boazosámit ja sámediggi adde bealuštusministtarai čearpmaha skeaŋkan , mas lea elektrovnnalaš čeabebáddi .
Eanodaga boazosámit leat skeŋken Monaco fursta Albertii čearpmaha su galledeami olis Eanodagas jagi 2012 .
Ministtar Haglund boazu guohtu seammá Jávrrešduoddara siiddas go fursta Albert boazu .
Sámi oahpahusguovddáža vd . rektor Janne Näkkäläjärvi fuolaha teknihkalaš ordnemiin nu , ahte bealuštusministtar sáhttá čuovvut bohcco eallima dihtora bokte .
Lassidieđut : Sámedikki ságajođiheaddji Klemetti Näkkäläjärvi , 050-5242109.
Nuoraidráđđái Nuorra doaibmi – dovddastus.
Suoma Nuoraidovttasbargu - Allianssi ry mieđihii nuoraidbarggu vahkus 29.9. - 5.10. čiežanuppelot Nuorra doaibmi - dovddastusa doaibmiide ja fidnuide miehtá Suoma .
Okta dovddastusa oažžuin lea sámedikki nuoraidráđđi .
Nuorra doaibmi - dovddastus lea dárkkuhuvvon giitosin ja doarjjan nuorra doaibmiide ja sin fidnuide ja maiddái iežaset doaimmain nuoraid sajádaga ja sin doaimmaid ovddidan rávesolbmuide .
Nuorra doaibmi - dovddastusat juhkkojit Nuoraidbarggu boahttevuohtafoorumas Helssegis 22.10.2014 .
Allianssi juohkán dovddastusa vuođustusat :.
Sámenuoraid váikkuheami stuorra lávki váldui jagi 2011 , go sámedikkis mearriduvvui vuođđuduvvot nuoraidráđđi .
Sámedikki nuoraidráđi 15-25-jahkásaš lahtut válmmaštallet daid sámedikki cealkámušaid , álgagiid ja eará bealiváldimiid , mat gusket sámenuoraid dahje sámenuoraid eallindiliid .
Nuoraidráđđi ovddida sámenuoraid gielalaš ja kultuvrralaš vuoigatvuođaid birra Suoma ja maiddái nanne sámenuoraid gullama sámekultuvrai .
Nuoraidráđi bokte sámenuoraide lea addojuvvon erenomáš kanála váikkuhit iežaset áššiide .
Sámedikki nuoraidráđis lea maiddái erenomáš áidnalunddot sajádat , dasgo dan lahtuin lea hállan- ja mieldeorrunvuoigatvuohta sámedikki dievasčoahkkimis .
Sámedikki nuoraidráđđi lea álggahan dán jage Ofelaš-doaimma .
Fidnus juhkko diehtu sápmelašvuođas nuoraid bokte nuoraide .
" Sámediggi lea bargan guhká sámenuoraid sajádaga ovddideami dihtii ja dát lea duođaige fiinna dovddastus sámenuoraide ja sámedikki nuoraidráđđái .
Lea duo đaige fiinna , ahte nuoraidráđi bargu lea ožžon álbmotlaš dovddastusa ja lean bálkkašumis čeavlái .
Sámenuorat gártet deaividit hirbmat olu hástalusaid modearna servodagas ja nuoraidráđđi lea duođaige dárbbašlaš , vuoi nuoraid jietna , fuolat ja evttohusat bohtet gullojuvvot .
Dás lea buorre joatkit ovddosguvlui ja ovddidit doaimma ain viidásabbot sámenuoraid sajádaga ovddideami várás sámeservodagas ja suopmelaš servodagas . ".
Sámedikki ságajođiheaddji Klemetti Näkkäläjärvi muitala .
Nuoraidráđi ságajođiheaddji Niila Rahko lea dovddastusas ilolaš :.
" Sámedikki nuoraidráđi ságajođiheaddjin lean ilolaš ja lihkolaš bálkkašumis .
Sámedikki nuoraidráđđi lea vel hirbmat nuorra nuoraidorgána , man doaibmanbiras lea viiddis .
Min doaibma ii livčče vejolaš almmá sámedikki doarjaga haga dálá viidodagas .
Háliidange giitit sámedikki sin bargan guhkálaš barggus sámenuoraid sajádaga buorideami várás .
Háliidan maiddái giitit ovddit nuorra doaibmiid geat leamaš ovddideamen nuoraidráđi ja ráhkadeamen doaibmandili mas lea somá bargat .
Bálkkašupmi addá nuoraidráđđái nana álbmotlaš dovddastusa , mii lea dehalaš go doibmejuvvo viidát nuoraiguin .
Sámedikki nuoraidráđi bargun lea ovddidit , ovddastit ja gohcit sámenuoraid vuoigatvuođaid , sihke sámeguovllus ja dan olggobealde .
Hástalusat barggus leat olu , eandalitge go eallit nuppástusaid siste ođđa ođastusaid dihtii , mat leat válmmaštallama vuolde ja vurdet dohkkeheami .
ILO-169 soahpamuša ratifiserema dehalašvuohta deattuhuvvá nuoraid gaskavuođas , dasgo dat guoskkaha juohke sámenuora olles loahppaeallima .
Nuppe dáfus soahpamuš maiddái mearrida kultuvrra boahttevuođa .
Funet ráhkaduvvon soahpamuš hávkada ja suddada kultuvrra , bures dahkkon soahpamuš nanne ja suddje kultuvrra .
Mii nuorat deaividit beaivválaččat hirbmat earálágan reakšuvnnaid ravddas ravdii , mat olu vuođđuduvvet etnihkalašvuhtii .
Earáláganvuohta lea riggodat , muhto dat sáhttá maiddái leat noađđi .
Sámedikki nuoraidráđi barggu hástalusat vuolláisárggastuvvojit servodagas , gos sámenuorat galget čilget kultuvrra ja duogáža .
Geahččalitge eanet juohkit dieđu váldoálbmogii sápmelašvuođas ofelaš-barggu olis .
Bálkkašupmi addá lassimearkkašumi bargui man bargat .
Dan mearkkašupmi lassána jo beare dainna ahte diehtit , ahte min barggu atnet árvvus ja dat fuopmášuvvo maiddái riikkadásis .
Lassin bálkkašupmi addá luohtehahttivuođa ja beaggima , mii veahkeha oažžut jurdagiidda , cealkámušaide ja buot bargamii stuorát deattu .
Sáhttitge dušše čeavlájit giitit ja gopmirdit .
Dás lea buorre joatkit . ".
Govva Tanja Sanila .
Olggosaddimat.
Oahppamateriálat.
Dieđihančállosat.
Raporttat.
Anárašgiella vieris giellan.
vuosttaš anárašgiela álgooahppogirji lea oaivvilduvvon vuođđooahpahusa vuolit luohkáide . Ánná ja Saammâla fárus beasat mátkái anárašgillii ja kultuvrii .
Áhkku , anárašgillii ákku , orru Pakšvuona gáttis , gos Ánná fitná dávjá .
Girjji máidnasiid báldii seammá siidduide leat čohkkejuvvon iešguđet teavstta ođđa sánit .
Lohkanbihtáid loahpas leat máidnasiidda laktáseaddji lávlagat , mat buktet suohttasa oahppodiimmuide .
Sámediggi 2012.
Sámediggi 2014.
- girjjiin beasat bures johtui anárašgiela oahppamis !.
Girjji sisdoaluin leat beaivválaš dilit ja dáidda gullevaš guovddáš sánit , muhto maiddái giellaoahppa , mii veahkeha du oahpásmuvvat giela ráhkadussii álggu rájes .
Kielâkyeimi lea oahppogirji , mii sisttisdoallá logáhaga anárašgiela vieris giela kurssaid 1-2 oahppoollisvuođaid .
Girjji fáttát leat váldojuvvon dálá áiggis , muhto doppe gávdno maiddái diehtu boares anáraš kultuvrras .
Sámediggi.
Sámediggi.
Vuođđoskuvlla anárašgiela álgooahppogirji , heive buoremusat badjedássái .
jorgalan : Iisak Mattus.
giellagáhtten : Matti Morottaja.
govat : Merja Aletta Ranttila.
bearbmagovva : Laila Aikio.
haddi : 6,50 €.
Sámediggi 2010.
Biodiversitehtasoahpamuša 12. oassebeallečoahkkin lea álgán.
Biodiversitehtasoahpamuša ratifiseren stáhtaid 12 oassebeallečoahkkin lea 6.-17.10.2014 Pyeongchangis , Lulli-Koreas .
Suoma sámedikkis čoahkkimii oassálastet našuvnnalaš artihkkal 8(j)-bargojoavkku ságadoalli , sámedikki ságadoalli Klemetti Näkkäläjärvi , ealáhus- ja vuoigatvuođalávdegotti ságadoalli Nilla Tapiola ja sámedikki lahttu Pertti Heikkuri .
Suoma sámediggi oassálastá čoahkkimii oassin Suoma stáhta delegašuvnna .
Čoahkkimii oassálastet maid ovddasteaddjit Ruoŧa ja Norgga sámedikkiin oassin guđege riikka delegašuvnna .
” Čoahkkima áššelisttus leat sámiide hui dehálaš áššit .
Dehálamos áššin lea biodiversitehtasoahpamuša terminologia rievdadeapmi .
Soahpamušas eamiálbmogiin geavahuvvo dearbma eamiservošat .
Eamiálbmogat leat guhká gáibidan , ahte oassebeallečoahkkimis mearriduvvošii váldot atnui eamiálbmot – dearbma eamiservoša sajis .
Ášši lea válmmaštallon hui guhká .
Terminologia rievdadeapmi lea muhtun stáhtaide man nu sivas duođaid váttis ášši .
Dat muitala das , ahte ainge buot stáhtat eai hálit dovddastit eamiálbmogiid ja daid sierravuoigatvuođaid .
Suopma ja eará davviriikkat leat dorjon fámolaččat terminologia rievdadeami , mas lean hui duđavaš .
Ráđđádallamat áššis leat vel gaskan , ” Klemetti Näkkäläjärvi muitala .
” Čoahkkimis leat eamiálbmotovddasteaddjit miehtá máilmmi .
Golmma riikka sámedikkis lea oaivil doallat oassebeallečoahkkima áigge oktasaš čoahkkimiid ja guorahallat dan , mo sámedikkit sáhttet nannet oktasašbarggu artihkkal 8(j ) ollašuhttimis sihke davviriikkalaš ja riikkaidgaskasaš dásis ” Nilla Tapiola suokkarda .
” 15.-16.10. lea alladási čoahkkin , mas linjejuvvo biodiversitehta suodjaleami ulbmiliin jahkái 2020 .
Suomas ii váidalahtti gal leat oktage ministtar báikki alde stáhtaráđis dáhpáhuvvan nuppástusaid geažil .
Eamiálbmogiidda lea hui dehálaš , ahte riikkaidgaskasaš artihkkal 8(j)-bargojoavkku joatkagii lea nana doarjja ja bargojoavkku máŋggajagát bargoprográmma ovddiduvvo ain , ” Pertti Heikkuri linje .
xxx.
Govva : sámediggi.
Oassebeallečoahkkima oktavuođas lágiduvvo vuosttas Nagoya beavdegirjji oassebeallečoahkkin .
Beavdegirji gieđahallá genaváriid oažžuma ja ávkkiid juohkima . ”.
Suopma ii leat vel soahpamuša oassebealli , muhto Suopma válmmaštallá soahpamuša ratifiserema .
Lea dehálaš čuovvut vuosttas oassebeallečoahkkima ja mo soahpamuša geatnegasvuođat leat ollašuhtton soahpamuša ratifiseren riikkain .
Soahpamuš lea eamiálbmogiidda dehálaš , dasgo dat gieđahallá maid eamiálbmogiid genaváriide laktáseaddji árbevirolaš dieđu ja ávkkiid juohkima .
Erenomáš miellagiddevaš lea , mo beavdegirjji eamiálbmogiidda guoski geatnegasvuođat leat ollašuhtton ja makkár ávžžuhusaid oassebeallečoahkkin addá beavdegirjji oasil ” Näkkäläjärvi muitalii .
Son lea maid soahpamuša ratifiserema Suomas válmmaštalli bargojoavkku lahttu .
Čoahkkima oktavuođas lágiduvvojit máŋggat stáhtaid , riikkavulošorganisašuvnnaid ja dutkiid ordnen eará dáhpáhusat .
Suopma lea mielde ordnemin guokte dáhpáhusa . ”.
Dát eará dáhpáhusat leat hui dehálaččat , dasgo dain oažžu dieđu dábálaš olbmuid geavatlaš doaimma birra buoridit luonddu máŋggahámatvuođa dili sihke buriid vásáhusaid ja meannudanvugiid .
Erenomážit ekosystemabálvalusaid rolas guovlluidgeavaheami plánemis lea ávki sámediggái ja mii doalvut dáid buriid meannudanvugiid mielddisteamet maid Supmii ” Heikkuri ja Tapiola deattuheaba . ”.
Čoahkkima sáhttá čuovvut.
biodiversitehtasoahpamuša.
xxx.
siidduin .
Lassedieđut :.
Áigeearru Lulli-Koreai lea +7 diimmu .
Telefovnnat eai doaimma luohtehahtti láhkai Lulli-Koreas , man geažil vejolaš oktavuođaváldimiid áššis sávvat oažžut šleađgapoastta bokte .
Sámediggi almmuha stipeanddaid ohcan láhkái.
Sámediggi almmuha ohcanláhkai oktiibuot ( 6 ) guhtta 500 euro stipeandda , mat leat dárkkuhuvvon sámegiela ja/dahje sámekultuvrra oaiveávnnas- ja siidoávnnasstudeanttaidda alladási skuvlejumis .
Ohcciin bivdojuvvojit erenomáš vuođustusat stipeandda oažžuma várás .
Vuođustussan sáhttet leat ee. oahppočájánasbarggu ráhkadeapmái gullevaš erenomáš golut dahje ruoktobáikki ja studerenbáikki guhkes gaskkas šaddan mátkegolut .
Bivdojuvvo , ahte friijahápmásaš ohcamušat doaimmahuvvojit vuossárgga 7.11.2014 dmu 16 rádjai čujuhussii Sámediggi / skuvlen- ja oahppamateriálalávdegoddi , SAJOS , 99870 Anár. Ohcamuššii galgá laktit kopiija oahpporegisttarváldosis .
Ohcamuša lea vejolaš sáddet maiddái elektrovnnalaččat čujuhussii Tämä sähköpostiosoite on suojattu roskapostia vastaan , aseta javascripttuki päälle nähdäksesi osoitteen . .
Váilevaš dahje maŋŋonan ohcamušat eai gieđahallojuvvo .
Anáris 14.10.2014 Sámediggi / skuvlen- ja oahppamateriálalávdegoddi.
Sámedikkit lasihit oktasašbarggu artihkkala 8(j ) ollašuhttima dihte.
Golmma riikka sámedikkit deaivvadedje Pyeongchangis , Lulli-Koreas biodiversitehtasoahpamuša 12 oassebeallečoahkkima oktavuođas .
Deaivvadeami fáddán ledje oktasašbarggu lasiheapmi biodiversitehtasoahpamuša ollašuhttima várás sihke áššit , mat gieđahallojit COP-12 čoahkkimis .
“ Lea dehálaš deaivvadit ja beassat ságastallat sámedikkiid gaskkas nu čoahkkináššiin go maid das , mo guhtege sámediggi ja stáhtat artihkkala 8(j ) ollašuhttet .
Vaikko sámedikkiid gaskkas lea ollu oktasašbargu , oktasašbarggu galgá ain lasihit erenomážit dan ektui , mii laktása artihkkala 8(j ) ollašuhttimii ” Nilla Tapiola muitalii .
” Mii leat váldán juo vierrun čoahkkanit golmma riikka sámedikkiid gaskkas riikkaidgaskasaš čoahkkimiin .
Lea hui dehálaš , ahte sámiin oktan álbmogin lea oktasaš oaidnu . ”.
Klemetti Näkkäläjärvi muitalii .
Pertti Heikkuri , Nilla Tapiola ja Klemetti Näkkäläjärvi Suoma sámedikkis , Anne Walkeapää ja Lars Ove Jonsson Ruoŧa sámedikkis ja Sten Olav Heahttá guorahallamin artihkkala 8(j ) ollašuhttima .
Govva : Suoma sámediggi .
Deaivvadeamis mannojuvvojedje čađa guđege sámedikki ja stáhtaid oainnut das , sirdašuvvogo biodiversitehtasoahpamuša mearrádusain geavahit dearpma eamiálbmogat eamiservošiid sajis .
Sámedikkiin ja davviriikkain lei oktasaš oaidnu das , ahte terminologia berre rievdaduvvot ja terminologia rievdadeapmi lea sámiide hui dehálaš .
” Čoahkkimis bođii ovdan , ahte Norga , Suopma ja Ruoŧŧa leat ollašuhttán artihkkala 8(j ) vehá earáláhkai iige oktasašbargu sámedikkiiguin leat vealttakeahttá leamaš doarvái .
Sámiid oktasašbarggu buorideami dihte ja artihkkala 8(j ) ollašuhttima dihte livččii hui dehálaš , ahte artihkkala ollašuhttin dahkkojuvvošii buori oktasašbarggus sámedikkiiguin nu ahte váldojuvvo vuhtii , ahte sámit leat okta álbmot njealje riikka siste ” , Pertti Heikkuri muitalii .
Čoahkkimis mearriduvvui evttohit , ahte sámiid oktasašbargoorgána sámi parlamentáralaš ráđđi ( SPR ) gárvvistivččii prinsihpamearrádusa artihkkalis 8(j ) ja dan ollašuhttimis . ”.
Soabaimet ahte virgeolbmot gárvvistit evttohusa sámi parlamentáralaš ráđđái das , mo artihkkala galgá dulkot ja ollašuhttit ovttas sámedikkiiguin ja mo stáhtaid , EU:a ja sámedikkiid gaskasaš oktasašbarggu artihkkal 8j-áššiin berre lágidit .
Min oktasaš oaidnu lei , ahte dákkár prinsihpamearrádus lea dehálaš ja nana diehtu maiddái stáhtaide ” ságadoalli Näkkäläjärvi muitalii .
Čoahkkimis gieđahallojuvvui maid biodiversitehtasoahpamuša ruhtadeapmi . ”.
Ságastalaimet soahpamuša bušeahtas guhká .
Dál riikkaidgaskasaš artihkkal 8(j)-bargojoavkku bušeahtta ii leat oassin oppa soahpamuša bušeahta .
Meannudanvuohki dahká vejolažžan maid dan , ahte buot stáhtat eai oassálastte bargojoavkku goluid gokčamii .
Sámiide lea dehálaš , ahte bargojoavkku ruhtadeapmi váldojuvvo oassin biodiversitehtasoahpamuša ollesbušeahta , dasgo dat buktá jotkkolašvuođa ja deattuha oppa riikkaidgaskasaš servoša ovddasvástádusa dorvvastit eamiálbmogiid luonddu máŋggahámatvuhtii laktáseaddji árbevirolaš dieđu seailuma ” Nilla Tapiola ja Pertti Heikkuri deattuheaba .
Norga lea ratifiseren Nagoya beavdegirjji ja Ruoŧŧa ja Suopma válmmaštallet soahpamuša ratifiserema .
Čoahkkimis adnojuvvui hui dehálažžan , ahte Nagoya beavdegirjji geatnegasvuođat váldojuvvošedje oassin guđege riikka láhkaásaheami seamma láhkai . ”.
Go gearddi seamma áigge ráđđádallo davviriikkalaš sámesoahpamušas , man oktan mihttomearrin lea harmoniseret sámiide guoski láhkaásaheami , lea vealtameahttun ahte maid Nagoya beavdegirjji ratifiserema oasil dákkár harmoniseren dahkkojuvvo ” ságadoalli Näkkäläjärvi deattuhii .
Nagoya beavdegirji guoská genaváriid oažžuma ja ávkkiid juohkima .
Beavdegirjjis leat iežaset artihkkalat , mat gusket eamiálbmogiid hálddus leahkki genaváriid ja daidda laktáseaddji árbevirolaš dieđu .
Beavdegirjjis lea maid artihkkal , mii guoská rájáid rasttildeaddji dieđu .
Čoahkkimis sohppojuvvui , ahte golmma riikka sámedikkit gárvvistit oktasaš oainnu Nagoya beavdegirjji ratifiseremis ja dan ollašuhttimis .
Sámedikkiin lea hui earálágan láhkaásahansajádat iešguđet stáhtain .
Norggas stáhta ja sámedikki gaskasaš oktasašbarggu stivre konsultašuvdnasoahpamuš , Suomas oktasašbarggus eiseválddiid ja sámedikki gaskkas mearriduvvo lágain .
Ruoŧas eai leat mangelágan lágat dahje soahpamušat stáhta ja sámedikki gaskkas konsultašuvdna- dahje ráđđádallanmeannudemiin .
Čoahkkimis ságastallojuvvui viidásabbotge sámiid sajádagas ja luonddu máŋggahámatvuođa vuhtiiváldimis oktasašbarggus stáhtain .
Suoma sámediggi buvttii ovdan , ahte sámediggi lea dahkan ovttas nuortalaččaid giličoahkkimiin soahpamuša Meahcceráđđehusain stáhta hálddus leahkki guovlluid dikšumis ja geavaheamis .
Soahpamuša leat dohkkehan maid bálgosat .
Suomas lea maid bissovaš málle mo ollašuhttit Akwé : Kon – rávvagiid Meahcceráđđehusa doaimmas . ”.
Suoma oktasašbargosoahpamušat ja Akwé : Kon – rávvagiid ollašuhttin bovttii stuorra beroštumi Norgga ja Ruoŧa sámedikkiid ovddasteddjiin .
Ruoŧa sámediggi anii hui váttisin ahte sis ii leat soahpamuš eaige ovttas sohppojuvvon standárddat vuovdegeavaheamis sámeguovllus ” Näkkäläjärvi muitalii .
COP 12 čoahkkin joatkašuvvá 15.-16.10 alla dási čoahkkimiin .
Sámeoahpahusa bargiid skuvlejupmi sámi giellalávguma birra álgá guovvamánus 2015.
Sámediggi ja Oulu universitehta Giellagas-instituhtta álggahit sámi oahpahusa bargiide oaivvilduvvon guđa oahppočuoggá skuvlenprošeavtta .
Skuvlejupmi álgá Sámi kultur-guovddážis Sajosis Anáris guovvamánus 2015 .
Skuvlejumi váldotemán lea giellalávgunmetoda heiveheapmi sámeoahpahussii Skuvlejupmi lea vuosttažettiin fikkahuvvon vuođđooahpahusa sámegiela ja sámegiel luohkáid oahpaheddjiide , muhto skuvlejupmái besset maid sámi smávvamánáid bajásgeassima bargit , logahaga sámegiela oahpaheaddjit ja sámi fidnooahpahusa oahpaheaddjit .
Sámedikki skuvlen- ja oahppomate-riáladoaimmahat koordinere skuvlejumi ja hálddaša stáhtadoarjaga .
Ovttasbargoásahussan oahpahusas leat maid Vaasa universitehta giellalávguma ja máŋggagielalašvuođa guovddáš ja Sámi al-laskuvla .
Oahpahusdoaimma bargiidskuvlejupmi ordnejuvvo njealje geardde guovtte beaivve kontáktaoahpahussan Anáris Sámi kulturguovddážis Sajosis .
Vuosttas čoahkkaneapmi lea guovvamánus 2015 , nubbi giđđat 2015 ja goalmmát ja njealját deaivvadeapmi čakčat 2015 .
Skuvlenbeaivvit sisdollet teoriijalogaldagaid ja bagadallon bargobádjebarggildanbeivviid .
Bar-gobádjebeivviid áigge buvttaduvvo girjjálaš materiála , man vuođul almmuhuvvo prošeavtta loahp-pabuvttan sámeoahpahusa idea- ja bagadallangirji .
Bagadallangirji almmuhuvvo sáme- ja suomagillii .
Skuvlejupmi mii gieđahallá sámi giellalávguma oahpahusas , doarju sihke eatnigiel ja eará oahppiidge go eatnigielagiidda addojuvvon sámegielat oahpahusa .
Giellalávgunoahpahusa figgamuššan lea nan-net gielalaččat iešguđet dási oahppiid sámegiela ja nannet aktiivvalaš ja birgehalli guovttegielalaš-vuođa .
Sámeoahpahus pedagogalaš gárggiidahttin mearkkaša ee. oahpaheddjiid fidnodáidduid buorideami nu ahte sii máhttet buorebut go ovdal váldit oahpahusas vuhtii gielalaččat ja kultuvrra-laččat heterogenalaš oahppiid joavkku .
Juohke oahppi galggašii oažžut skuvllas buriid vejolaš-vuođaid buoridit iežaset sámegiela máhtu ja bajásšaddat iežaset kultuvrii .
Skuvlejumi figgamuššan lea addit oahpaheddjiide vejolašvuođa sámegiela ealáskahttimii skuvlen-barggus , fállat sidjiide barggildanarena ja gaskaomiid ovddidit giellalávgunoahpahusa geavatlaš skuvlabarggus .
Nubbin dehalaš figgamuššan lea ráhkkanit váldit vuostá ovda- ja vuođđooahpahusa ođđa oahppoplánaid sámeoahpahusas .
Skuvlejumi ulbmilin lea oččodit čavgadabbo dieđuidlonohallangeavadiid ja lasihit oahpahusbargiid dieđu daid sámeoahpahusa vejolašvuođaid geavadis maid láhka addá .
Guhkes gaskkaid dihte sámeoahpahusa ja smávvamánáid bajásgeassima bargiid deaivvademiid lea leamaš váttis ordnet gielddarájiid rastá .
Dán oahpahusdoaimma bargiid skuvlenprošeavtta olis lea vejolašvuohta buhtadit oasseváldiid mátkegoluid dađe mielde go mearreruhta luoitá .
Sámeoahpahusa bargiidskuvlejupmái sáhttá almmuhit iežas vuossárgga 24.11.2014 rádjai juogo šleađgapoastta bokte dahje riŋget : Irmeli Moilanen ( irmeli .
moilanen ( at ) sámediggi .
Almmuheapmi lea čadnevaš .
Skuvlejumi ruhtada Oahpahusráđđehus .
Oahppogurssat , daid sisdoalut ja vuosttas deaivvadeami prográmma lea oaidnimis Sámedikki ja Giellagas-instituhta neahttasiidduin : www.sámediggi.fi ja www.oulu.fi/giellagasinstituutti /.
Skuvlenplána.
SÁMEDIGGI Má. skuvlenčálli Irmeli Moilanen ( 30.11.2014 rádjai ).
Sámedikki kulturdoarjagiid ohcan 2015.
Sámediggi almmuha doarjagiid ohcanláhkai , mat mieđihuvvojit sámegielat kultuvrra ovddideapmái ja sámeservviid doaibmamii čujuhuvvon mearreruđas jahkái 2015 ( sámi kulturmearreruhta ) .
Doarjjaohcamušaid galgá čujuhit Sámediggái golggotmánu loahpa rádjai .
Sámi kulturmearreruđas juhkkojit jahkásaččat ohcamuša mielde doarjagat sámedáidaga ja - kultuvrra sierra surggiide sihke sámeservviide .
Sámedikki bargoortnega mielde doarjagat mieđihuvvojit aitosaš kulturdoarjjan nugo prošeaktadoarjja , bargo- dahje eará doarjja ja almmustahttindoarjja ja maiddái sámeservviid doaibman- ja prošeaktadoarjjan .
Dáid lassin kulturlávdegoddi sáhttá mieđihit erenomáš sivas , almmá ohcamuša haga , kulturbálkkašumi .
Doarjjaohcamušaid galgá čujuhit Sámediggái maŋimustá 31. golggotmánu 2014 d. 16.15 rádjai čujuhusain : Sámediggi , Sajos , 99870 Anár. Ohcanskoviid ja lassidieđuid fidne kulturčállis tel. 010 839 3103 ja šleađgapoastta bokte riitta .
orti-berg ( at ) sámediggi .
Doarjjaohcamušaid sáhttá doaimmahit buktimiin ieš dahje áššealbmá mielde dahje sáddet poastta bokte , áirasa mielde , telekopiijan dahje šleađgapoastta bokte .
Doarjjaohcamušaid sádden dáhpáhuvvá sáddejeaddji ovddasvástádusain .
Ohcanskovit dás.
COP 12 čoahkkima mearrádusat artikla 8(j):a ollašuhttima dihte.
Oassebeallečoahkkin mearridii váldit buot biodiversitehtasoahpamuša mearrádusain dás ovddos atnui tearpma eamiálbmot ja báikkálašservosat eamiálbmot- ja báikkálašservoša sajis .
” Mearrádus lea historjjálaš .
Eamiálbmogat leat vuordán badjel 20 jagi ahte biodiversitehtasoahpamušas dovddastuvvojit eamiálbmogat iežaset álbmogin .
Mearrádusa symbolalaš mearkkašupmi lea stuoris .
Go biodiversitehtasoahpamuš ovdalis válmmaštallui , okta evttohus lei geavahit Ilo 169-soahpamuša mieldásaš terminologiija dahjege eamiálbmot- ja čeardaálbmot , muhto dasa ii gávdnon guottiheapmi .
Soahpamuša válmmaštallanmuttus lei goittotge ovttačilggolaččat čielggas , ahte artikla 8(j ) guoská eamiálbmot- ja čeardaálbmogiidda , vaikke ii teaksta dakkárin boahtánge soahpamuššii .
Mearrádus lei dehálaš Supmii ja čielggasmahttá dili .
Mearrádus dárkkuha maiddái dan , ahte biodiversitehtasoahpamuš ovdána .
Terminologiija nuppástuhttimis lea ráđđádallon guhká EU:a siste ja oassebeallečoahkkimis .
Suoma birasministeriija ja sámedikki ovttasbargu leamašan áššis buorre ja Suopma lea áŋgiruššat terminologiija rievdadeami dihte .
Dat buvttii buori bohtosa , ” ságajođiheaddji Näkkäläjärvi illudii .
ovas gurotbealde sámedikki ságajođiheaddji Klemetti Näkkäläjärvi , ráđđádalli virgeolmmoš Eija Lumme , ráđđádalli virgeolmmoš Marina von Weissenberg ja luonddusuodjalanhoavda Ilkka Heikkinen Cop-12 čoahkkima sáles dohkkeheamen artikla 8(j):a guoski mearrádusaid .
Sále lei tealttálágan ja álgočavčča buollašiid dihte čoahkkinlatnja lei viehka čoaskkis ja árktalaš čoahkkinbiktasat ledje dárbbašlaččat .
Govva : Sámediggi .
Mearrádus ii nuppástuhte oassebeliid geatnegasvuođaid iige rievdat soahpamušteavstta .
Oktavuođain , main ovdamearkan čujuhuvvo njuolgga soahpamuštekstii , sáhttá geavahit ain tearpma eamiálbmot- ja báikkálašsearvvuš .
Mearrádus oaččui maiddái čoahkkimii oassálastán eamiálbmogiid doarjaga .
Suoma stáhtaráđđi lea jo ovdal linnjádan , ahte biodiversitehtasoahpamuša artikla 8(j ) guoská Suomas dušše eamiálbmot sámiid . ”.
Eamiálbmogat eai maiddái leat háliidan , ahte terminologiija nuppástus doalvvošii biodiversitehtasoahpamuša rahpamii , go dat livčče guhkes proseassa ja sáhtášii doalvut eamiálbmogiid duođalaš sajádaga hedjoneapmái .
Mearrádus dárkkuha maiddái dan , ahte biodiversitehtasoahpamuša beavdegirjjiid oassebealit gieđahallet maiddái ášši ja mearridit , váldetgo terminologiija geavahussii .
Biodiversitehtasoahpamušas leat guokte beavdegirjji : Cartagena biodorvvolašvuohtabeavdegirji ja Nagoya beavdegirji genaváriin .
Go soahpamuša oassebealit leat ovttamielalaččat terminologiija nuppástuhttimis , jáhkán terminologiija nuppástuhttima leat dáid beavdegirjjiid oassebeallečoahkkimis leat dušše teknihkalaš mearrádus . ”.
Näkkäläjärvi joatká .
Oassebeallečoahkkimis dahkkojedje mearrádusat maŋŋit idjii galbma dálkkis fuolakeahttá .
Govva : Sámediggi.
Čoahkkimis šihttojuvvui ahte ságastallo čiekŋalit temás ” guovllu oktavuođa hástalusat ja vejolašvuođat juhkkon árbevirolaš dieđu suodjaleamis árbevirolaš dieđu nannema dihte ja soahpamuša golmma ulbmila juksama dihte harmoniijas luondduin . ”.
” Sámiid dáfus čuovvovaš čiekŋalis dialoga fáddá lea hui heivvolaš , go sámit leat okta álbmot njealji stáhta viidodagas .
Jáhkán , ahte sámiin lea olu addinláhkai dialogai .
Čiekŋalis dialoga dárkkuhussan lea čielggadit sierra stáhtaid ja eamiálbmogiid buriid geavadiid áššis ja válmmaštallat mearrádusaid dili vejolaš buorideapmin ” Nilla Tapiola čielggada .
Riikkaidgaskasaš artikla 8(j)-bargojoavkku bargun addui ee. ráhkadit eaktodáhtolaš rávvagiid eamiálbmogiid dievas ja mearkkašahtti oassálastimii das , mo stáhtat sáhttet buoremus vejolaš vugiin ovddidit láhkaásaheami ja hálddahusa artikla 8(j):a ollašuhttima várás .
” Eaktodáhtolaš rávvagat artikla 8(j):a ollašuhttima várás leat gávnnahuvvon Suomas ávkkálažžan .
Dat čielggasmahttet stáhta ja eamiálbmogiid geatnegasvuođaid ja ráhkadit kriteeraid das , mo stáhta ja eamiálbmogiid ovttasbargu galgá dáhpáhuvvat ” Nilla Tapiola ja Pertti Heikkuri deattuheaba .
Riikkaidgaskasaš artikla 8(j)-bargojoavku lea válmmaštallan doaibmanplána luonddu máŋggahámatvuođa dábálaš suvdilis geavaheamis .
Doaibmanplánas gieđahallojit soahpamuša artiklaid 8(j ) ja 10(c ) sullalasvuođat .
Artikla 10(c ) suodjala kulturvugiid mieldásaš luonddugeavaheami .
Čoahkkin mearridii evttohit oassebeliide , ahte dat válddášedje álbmotlaš biodiversitehtastrategiijaid oassin dábálaš luonddugeavaheami suodjaleami . ”.
Mearrádusas deattuhuvvo , ahte árbevirolaš diehtu ja dábálaš luonddugeavaheapmi leat ekosystemalahkonanvuogi giddes oassi .
Suomas soahpamuša ollašuhttin eamiálbmogiid oasil lea deattuhuvvan artikla 8(j):i ja leage dehalaš vuodjut Suomas erenomážit artiklaid 8(j ) ja 10(c ) sullalasvuođaide ja beavttálmahttin dábálaš luonddugeavaheami suodjaleami ” Pertti Heikkuri muitala .
Biodiversitehtasoahpamuša oassebeallečoahkkin mearridii joatkit riikkaidgaskasaš artikla 8(j)-bargojoavkku mandáhta ja ásahii bargojovkui ođđa bargguid .
Čuovvovaš riikkaidgaskasaš artikla 8(j)-bargojoavkku čoahkkin dollo 2015. ” Oassebeallečoahkkima mearrádusat dárkkuhit dan , ahte riikkaidgaskasaš artikla 8(j)-bargojoavkkus leat boahttevuođas olu barggut .
Vaikke bargojoavku lea vuođđuduvvon gaskaboddosažžan , dat lea geavatlaččat olles soahpamuša giddes oassi .
Suomas oassebeallečoahkkima mearrádusat dárkkuhit lasi barggu biodiversitehtabargojovkui sihke álbmotlaš artikla ( 8j)-bargojovkui , man boahttevuohta ja joatkka gieđahallojit dán čavčča ” Näkkäläjärvi deattuha .
Govva : Sámediggi.
xxx.
xxx.
xxx.
xxx.
xxx.
xxx.
xxx.
Biodiversitehtasoahpamuša suodji ovdána.
Oassebeallečoahkkimii ja dan eará dáhpáhusaide oassálaste oktiibuot sullii 20 000 olbmo birra máilmmi 194 sierra riikkas .
Suopma oassálasttii čoahkkimii oassin Eurohpa Uniovnna delegašuvnna .
EU-riikkat hábmejedje oktasaš bealiváldima koordinašuvdnačoahkkimiinniset .
Oassebeallečoahkkimis eanemus ságastallamiid ja ráđđádallamiid gáibideaddji áššeollisvuohta guoskkai biodiversitehtasoahpamuša ruhtadeami ja stáhtaid ruhtadanoasi sierra soahpamušinstrumeanttain .
Ng. ovddidanriikkaid biodiversitehtadoaibmabijuid ruhtadeapmi ja doarjaga juohkašuvvan lea leamaš hástaleaddji ságastallanfáddá .
Oassebeallečoahkkin mearridii doallat fámus jagi 2012 sohppojuvvon ruhtadanmearrádusas ja duppalastit ovddidanriikkaide čujuhuvvon riikkaidgaskasaš luonddu máŋggahámatvuođa ruhtadeami jagi 2015 rádjai .
Lassin oassebeliid roahkasmahtte doarjut eaktodáhtolaččat ng. ovddidanriikkaid luonddu máŋggahámatvuođa doarju fidnuid .
Oassebeallečoahkkin árvvoštalai , ahte jahkásaččat luonddu máŋggahámatvuođa dorvvasteapmái geavahuvvo máilmmiviidosaččat 1,3 miljárdda dollara ( s. 1,07 miljárdda euro ) . ”.
Lea čielggas , ahte luonddu máŋggahámatvuođa dorvvasteapmi gáibida lasseruhtadeami ja EU:a ja eará industrialuvvan stáhtaid ekonomalaš doarjaga ovddidanriikkaide .
Industrialuvvan riikkain lea maid stuorra ovddasvástádus luonddu máŋggahámatvuođa dorvvasteamis máilmmiviidosaččat .
Jos ovddidanriikkaid luonddu máŋggahámatvuohta ain geahppána , das lea globála váikkuhus máilmmi lundui , ekonomiai , olbmuid dearvvasvuhtii ja dálkkádatnuppástussii .
Eanaspáppa luonddu máŋggahámatvuođa dorvvasteapmi gáibida buohkain doaimmaid ” , ságadoalli Klemetti Näkkäläjärvi gávnnaha .
Ságastallama bohciidahtii maid artihkkal 8(j)-bargojoavkku ruhtadeapmi .
Guhkálaš ságastallamiid maŋŋá riikkaidgaskasaš artihkkal 8(j)-bargojoavkku bušeahtta váldojuvvui oassin oppa soahpamuša bušeahta . ”.
Dát lea hui dehálaš mearrádus .
Ovdal buot soahpamušoassebealit eai leat ruhtadan riikkaidgaskasaš 8(j)-bargojoavkku .
Artihkkal lea guovddáš oassi biodiversitehtasoahpamuša ja buot stáhtain lea ovddasvástádus eamiálbmogiid árbevirolaš dieđu dorvvasteamis .
Mearrádus buktá maid jotkkolašvuođa ja buktá buorebut ovdan riikkaidgaskasaš oktavuođa čatnašumi eamiálbmogiid vuoigatvuođaid dorvvasteapmái ” , sámedikki delegáhtat Näkkäläjärvi , Tapiola ja Heikkuri illudit ovttanjálbmái .
Biodiversitehtasoahpamuša hálddahusčálli Braulio Ferreira de Souza Dias muitaleamen biodiversitehta suodjaleami mearkkašumis.
Govva : sámediggi .
Čoahkkimis gieđahallojuvvui maid biodiversitehta dilli .
Fuolastahtti lea , ahte biodiversitehta gefo ain , erenomážit mearraluondu ja korállaoazit .
Čoahkkimis dohkkehuvvojedje guokte ođđa viiddes árktalaš mearraguovllu mearraluondduset dáfus mávssolaš guovlun .
Mielde leat juo ovdal nammaduvvon ovcci Ruošša guovločáziid mávssolaš guovllu . ”.
Mearaid suodjaleapmi erenomážit árktalaš guovllus lea mearkkašahtti ášši , muhto hui hástaleaddji dálkkádatnuppástusa , mearrajieŋa suddama ja riikkaidgaskasaš politihkalaš ja ekonomalaš dili geažil .
Árktalaš mearraluonddu dorvvasteapmi lea hui mearrideaddji ášši máŋgga árktalaš eamiálbmogii ja suodjaleami berre ain ovddidit .
Dat , mo dát mávssolaš mearraguovllut suodjaluvvojit , báhcá čoavdinláhkai boahttevuođas ” , Pertti Heikkuri ja Nilla Tapiola oaidniba .
Oassebeallečoahkkimis lea ságastallon viidát maid biodiversitehta ja dearvvasvuođa gaskasaš oktavuođas .
Afrihkás bohciidan ebola-kriisa lea dahkan ášši hui áigeguovdilin . ”.
Lea buorre , ahte biodiversitehtasoahpamuša oktavuođas lea giddejuvvon fuopmášupmi dearvvasvuođa ja luonddu gaskasaš oktavuhtii .
Eamiálbmogat , mat ellet luonddus , leat vuosttas indikáhtorat muitaleamen luonddu dilis , dasgo luondduroasut nugo dálkkádatnuppástus čuhcet eanemus aiddo daidda , ja álbmogiid buresveadjin lea čatnagasas luonddu máŋggahámatvuhtii ja buhtisvuhtii ” , Klemetti Näkkäläjärvi deattuha .
COP 12-čoahkkima váldotemá lei biodiversitehta ja suvdilis ovdáneapmi .
Stuorra hástalussan lea , mo biodiversitehta suodjaleapmi váldojuvvo oassin ON:a suvdilis ovdáneami ja geafivuođa geahpedeami ulbmiliid .
Suopma lágidii guokte dáhpáhusa oassebeallečoahkkima oktavuođas , main bohte ovdan maid eamiálbmogiid vuoigatvuođat .
Vuosttas dáhpáhus gieđahalai Eurohpa Ruoná avádaga oktasašbarggu ja birassuodjaleami mearkkašumi ráfis .
Ruoná avádat johtá Eurohpa čađa Jiekŋamearas Gaskamerrii .
Oppa Suoma nuortarádjá gullá Ruoná avádahkii ja sámediggi oassálastá maid Ruoná avádaga oktasašbargui .
Dáhpáhusa ságadoallin lei riikkabeaialmmái Pekka Haavisto .
Riikkabeaialmmái Pekka Haavisto ja sámedikki ságadoalli Klemetti Näkkäläjärvi .
Govva : Sámediggi .
” Oassebeallečoahkkin lea dehálaš dáhpáhus , dasgo eamiálbmogiin lea duođalaš vejolašvuohta váikkuhit .
Dasge lea iežas váikkuhus , ahte sámit oidnojit čoahkkinbáikkiin .
Lassin čoahkkimat addet vejolašvuođa fierpmáiduvvat ja jurdagiid sáhttá lonuhit viidásabbotge luonddusuodjaleamis ja buohkaide oktasaš luonddu dilis sihke eamiálbmogiid ja sámiid vuoigatvuođain ” , Nilla Tapiola ja Pertti Heikkuri deattuheaba .
Govva : sámediggi.
Čuovvovaš biodiversitehtasoahpamuša oassebeallečoahkkin COP 13 mearriduvvui ordnejuvvot Meksikos Los Cabosa gávpogis skábmamánus 2016 .
Meksiko vuovdala čalbmáičuohcci vugiin čuovvovaš COP 13 – oassebeallečoahkkima . ”.
Meksiko hálida lágidit čuovvovaš oassebeallečoahkkima , dasgo Meksiko luonddu máŋggahámatvuohta lea hui rikkis .
Meksiko lea čatnasan suvdilis ovdáneapmái ja biodiversitehta suodjaleapmái .
Dálkkádatnuppástusa caggan ja biodiversitehta dili fuotnáneapmi leat áššit , maid galgá dikšut dalán .
Biodiversitehta stuorámus áitta lea geafivuohta , ” ministtar Abud muitalii dieđihandilálašvuođas 15.10.2014 Meksiko birassuodjalanulbmiliin .
Čoahkkima buot mearrádusat gávdnojit.
biodiversitehtasoahpamuša siidduin.
giela olgguldas hámi dárkkisteami maŋŋá .
Sámeoahpahusa skuvlenprošeavtta álggaheapmi sirdása guovvamánnui 2015.
Sámedikki ja Giellagas - instituhta ordnen sámeoahpahusa bargiid skuvlejumi vuosttaš lagasoahpahusa beaivvit sirdásit guovvamánnui 2015 .
Sámegielat giellalávgun skuvllas – mo doarjjun iežan giela ja kultuvrra oahpahusas – skuvlejupmi galggai álgolaš plána mielde álggahuvvot álgi skábmamánu beallemuttus .
Sámeoahpahusa bargiid skuvlejupmi sámi giellalávguma birra álgá guovvamánus 2015.
Sámediggi ja Oulu universitehta Giellagas-instituhtta álggahit sámi oahpahusa bargiide oaivvilduvvon guđa oahppočuoggá skuvlenprošeavtta .
Skuvlejupmi álgá Sámi kulturguovddážis Sajosis Anáris guovvamánus 2015 .
Skuvlejumi váldotemán lea giellalávgunmetoda heiveheapmi sámeoahpahussii .
Skuvlejupmi lea vuosttažettiin fikkahuvvon vuođđooahpahusa sámegiela ja sámegiel luohkáid oahpaheddjiide , muhto skuvlejupmái besset maid sámi smávvamánáid bajásgeassima bargit , logahaga sámegiela oahpaheaddjit ja sámi fidnooahpahusa oahpaheaddjit .
Sámedikki skuvlen- ja oahppomateriáladoaimmahat koordinere skuvlejumi ja hálddaša stáhtadoarjaga .
Ovttasbargoásahussan oahpahusas leat maid Vaasa universitehta giellalávguma ja máŋggagielalašvuođa guovddáš ja Sámi allaskuvla .
Oahpahusdoaimma bargiidskuvlejupmi ordnejuvvo njealje geardde guovtte beaivve kontáktaoahpahussan Anáris Sámi kulturguovddážis Sajosis .
Vuosttas čoahkkaneapmi lea guovvamánus 2015 , nubbi giđđat 2015 ja goalmmát ja njealját deaivvadeapmi čakčat 2015 .
Skuvlenbeaivvit sisdollet teoriijalogaldagaid ja bagadallon bargobádjebarggildanbeivviid .
Bargobádjebeivviid áigge buvttaduvvo girjjálaš materiála , man vuođul almmuhuvvo prošeavtta loahp-pabuvttan sámeoahpahusa idea- ja bagadallangirji .
Bagadallangirji almmuhuvvo sáme- ja suomagillii .
Skuvlejupmi mii gieđahallá sámi giellalávguma oahpahusas , doarju sihke eatnigiel ja eará oahppiidge go eatnigielagiidda addojuvvon sámegielat oahpahusa .
Giellalávgunoahpahusa figgamuššan lea nannet gielalaččat iešguđet dási oahppiid sámegiela ja nannet aktiivvalaš ja birgehalli guovttegielalašvuođa .
Sámeoahpahus pedagogalaš gárggiidahttin mearkkaša ee. oahpaheddjiid fidnodáidduid buorideami nu ahte sii máhttet buorebut go ovdal váldit oahpahusas vuhtii gielalaččat ja kultuvrralaččat heterogenalaš oahppiid joavkku .
Juohke oahppi galggašii oažžut skuvllas buriid vejolašvuođaid buoridit iežaset sámegiela máhtu ja bajásšaddat iežaset kultuvrii .
Skuvlejumi figgamuššan lea addit oahpaheddjiide vejolašvuođa sámegiela ealáskahttimii skuvlenbarggus , fállat sidjiide barggildanarena ja gaskaomiid ovddidit giellalávgunoahpahusa geavatlaš skuvlabarggus .
Nubbin dehalaš figgamuššan lea ráhkkanit váldit vuostá ovda- ja vuođđooahpahusa ođđa oahppoplánaid sámeoahpahusas .
Skuvlejumi ulbmilin lea oččodit čavgadabbo dieđuidlonohallangeavadiid ja lasihit oahpahusbargiid dieđu daid sámeoahpahusa vejolašvuođaid geavadis maid láhka addá .
Guhkes gaskkaid dihte sámeoahpahusa ja smávvamánáid bajásgeassima bargiid deaivvademiid lea leamaš váttis ordnet gielddarájiid rastá .
Dán oahpahusdoaimma bargiid skuvlenprošeavtta olis lea vejolašvuohta buhtadit oasseváldiid mátkegoluid dađe mielde go mearreruhta luoitá .
Sámeoahpahusa bargiidskuvlejupmái sáhttá almmuhit iežas vuossárgga 24.11.2014 rádjai juogo šleađgapoastta bokte dahje riŋget : Irmeli Moilanen ( irmeli .
moilanen ( at ) sámediggi .
fi / 050-5691255 ) .
Almmuheapmi lea čadnevaš .
Skuvlejumi ruhtada Oahpahusráđđehus .
Oahppogurssat , daid sisdoalut ja vuosttas deaivvadeami prográmma lea oaidnimis Sámedikki ja Giellagas-instituhta neahttasiidduin : Skuvlenplána 2015 ja www.oulu.fi/giellagasinstituutti / .
Skuvlenplána.
Lassidieđut :.
xxx.
xxx.
xxx.
SÁMEDIGGI.
xxx.
xxx.
xxx.
Sámediggi doarju Ilo 169-soahpamuša ratifiserema.
Sámedikki čoahkkin mearridii 30.10.2014 guottihit Ilo 169-soahpamuša ratifiserema jienain 14-4 .
Čoahkkimis ledje eret golbma ovddasteaddji .
Anu Avaskari ja Pentti Valle guđiiga mearrádussii sierra oaivila .
Sámediggi lea ráđđádallan čakčamánu loahpa rájes ráđđehusa evttohushápmosis eamiálbmot- ja čeardaálbmogiid guoski Ilo 169-soahpamuša ratifiseremis vuoigatvuohta- ja eana- ja meahccedoalloministeriijaiguin .
Ráđđádallamat joatkašuvve 28.10.2014 rádjai .
Sámedikki ráđđádallin ledje sámedikki ságajođiheaddji Klemetti Näkkäläjärvi , I várreságajođiheaddji Tiina Sanila-Aikio ja II várreságajođiheaddji Heikki Paltto .
Dievasčoahkkin dohkkehii soahpamuša ratifiserenáššebáhpáriidda lakton čilgehusa , mii guoská erenomážit soahpamuša artikla 14 .
Artikla 14 gieđahallá eatnamiidda ja čáziide gullevaš vuoigatvuođaid .
Ráđđehusbellodagat leat dohkkehan čilgehusa ja ráđđehusa evttohusa vuođustusaid .
Ráđđehusa evttohus Ilo 169-soahpamuša ratifiseremis addo riikkabeivviide vejolaččat skábmamánu álggus .
” Čakča leamašan hui hohpolaš ja ráđđádallamat leat gáibidan olu ja ráđđádallamat leamašan nu sámedikki ja stáhta gaskkas go maiddái stáhtaráđi sistege .
Ságajođiheaddjit ráđđádalle gitta loahpa rádjai oažžun dihte sámiide nu buori ráđđádallanbohtosa go vejolaš .
Soahpamuša ratifiseremis lei gažaldat árvvuin , sámiid historjjás , sámekultuvrra árbevieruin ja eandalitge sámekultuvrra boahttevuođas .
Mearrádus leamašan sihkkarit máŋgga sámediggelahttui váttis , nu maiddái munnjege .
Iežan oaidnu dasa , ahte mearridin várrugasat ávžžuhit dievasčoahkkimii soahpamuša ratifiserema vuođđuduvai maŋimuš muttus ožžojuvvon lasáhusaide čilgehussii ja ráđđehusa evttohusa vuođustusaide , mat addet buori vuođu soahpamuša ollašuhttimii .
Jáhkán , ahte Ilo-soahpamuša ratifiseren fállá vejolašvuođaid dasa , ahte sámemánát ja nuorat besset šaddat ráfis almmá vaššiságaid ja vealaheami haga , hállat sámegiela ja bargat sámeealáhusaiguin dálá buoret máilmmis ” ságajođiheaddji Näkkäläjärvi vuođustallá .
Ráđđádallamiid maŋimuš muttus čilgehussii láidehusoassái lasihuvvui teaksta , mas Suoma stáhta dovddasta , ahte sámiin leat iežaset kultuvrra , vuoigatvuođaid ja historjjá guoski áddejumit sámiid ruovttuguovllu hápmašuvvamis , návddašeamis , guovllu oamasteamis ja hálddašeamis .
Lassin artikla 14 vuođustusaide váldui sámiide hui dehalaš máinnašupmi sámiid siidavuogádagas sámiid árbevirolaš kultuvrra ja ealáhusaid institušuvdnan .
” Lean ilus , ahte dievasčoahkkin doarjjui Ilo 169-soahpamuša ratifiserema .
Soahpamuša ratifiserema eavttut eai lean sámiid dáfus vuordámušaid miel , muhto dát lea áidnalunddot vejolašvuohta .
In jáhke , ahte livččiimet sáhttán beassat buoret ráđđádallanbohtosii .
Jos sámediggi livčče ratifiserema hilgon , vejolašvuohta livčče vejolaččat manahuvvon sohkabuolvvaid áigái .
Lea hui dehalaš , ahte čilgehusas Suoma stáhta čatnasa ollašuhttit Ilo 169-soahpamuša geatnegasvuođaid dievasmearálaččat ” II várreságajođiheaddji Heikki Paltto muitala .
” Munnje lei dehaleamos , ahte sámediggi mearridii stuorra jienaid eanetloguin ja sámediggi čájehii fámu ja dáhtu ovddidit sámiid vuoigatvuođaid .
Ilo 169-soahpamuš lea hui dehalaš maiddái nuortalaččaide ja nuortalaččaid giličoahkkin leamašan fárus soahpamuša ratifiserenproseassas ja nuortalaččaid vuoigatvuođat leat dovddastuvvon čilgehusas .
Jáhkán , ahte soahpamuša ratifiseren nanne nuortalaččaid giličoahkkima sajádaga . ”.
I várreságajođiheaddji Tiina Sanila-Aikio gávnnaha .
” Sámiide lea hui dehalaš , ahte čilgehusas čatnasuvvo dasa , ahte ovddiduvvojit eamiálbmotvuoigatvuođat .
Nuppiid sániiguin Ilo 169-soahpamuša ratifiseren ii dárkkut dan , ahte sámiid vuoigatvuohtasajádaga ovdáneapmi bisánivčče dahje ahte buot vuoigatvuođat livčče dál čovdojuvvon .
Suopma čatnasa maiddái árvvoštallat soahpamuša ollašuhttima ovttasráđiid sámedikkiin .
Lea hui dehalaš , ahte čilgehusas Suoma stáhta dovddasta , ahte Suopma joatká barggu sámiid eamiálbmotvuoigatvuođaid ollašuhttima dihte sihke soahpamuša mearrádusaid ja geatnegasvuođaid dievasmearálaš ollašuhttima várás ovddidemiin láhkaásaheami ja hálddahusa ovttasráđiid sámedikkiin . ”.
ságajođiheaddji Näkkäläjärvi muitala duhtavažžan .
” Dát lea ođđa álgu Suoma stáhta ja sámedikki gaskavuođain ja maiddái ođđa álgu sámediggái .
Mearrádusa mielde geahččagoahtit vássán áiggis boahttevuhtii ja fállat boahttevaš sámebuolvvaide ja sámediggái dálá buoret vejolašvuođaid doaibmat ja bajásdoallat iežamet kultuvrra .
Ovttas sámediggelága ođastusain dát sámediggi ja stáhtaráđđi addet buori árbbi boahttevaš buolvvaide ” ságajođiheaddjit namuhit duhtavažžan .
” Vaikke ráđđehusbellodagat leat soahpamuša ratifiseremis ovttamielalaččat , sámedikki bargu soahpamuša ratifiserema beales ii noga dása .
Sámediggi galgá ráhkkanit máŋggaid váljagoddegullamiidda ja gohcit beaktilit ovdduidis , vuoi soahpamuša ratifiseremii livčče riikkabeivviid viiddis doarjja ” várreságajođiheaddjit Sanila-Aikio ja Paltto guorahallaba jo boahttevaš hástalusaid .
Sámedikki čoahkkima mearrádusat.
Sámediggi mearridii , ahte boahttevuođas sámedikki čoahkkimat striimejuvvojit interneahtas .
Vuolggahusat sámedikki almmolaš čoahkkimiin leat čuovvumis interneahtas njuolggosáddagin .
Evttohusa sámedikki čoahkkimiid striimemis lea bargan sámedikki nuoraidráđđi . ”.
Lean ilus , ahte sámenuorat leamašan aktiivvalaččat .
Dál juksat striimema bokte maiddái Anára olggobealde ja sámiid ruovttuguovllu olggobealde ássi sámiid ja čoahkkimiid čuovvun álkidahtto .
Striimen lasiha sávvamis dieđu sámedikki doaimmas viidásabbotge ” ságajođiheaddji Klemetti Näkkäläjärvi kommentere mearrádusa .
Sámedikki I várreságajođiheaddji Tiina Sanila-Aikio ovdanbuvttii čoahkkimii ON:id eamiálbmogiid máilmmikonfereanssa loahppaáššebáhpára .
Loahppaáššebábir merkejuvvui čoahkkimis diehtun . ”.
Loahppaáššebáhpáris stáhtat nannejit čatnasumi ON:id eamiálbmotjulggaštusa ollašuhttimii .
Dát dárkkuha dan , ahte ON:id eamiálbmotjulggaštusas lea šaddamin ain eanet čadni áššebábir riikkaidgaskasašpolitihkalaččat ja maiddái juridihkalaččat ” Tiina Sanila-Aikio čilge .
Sámedikki čoahkkin ráhkkanii sámediggelága fápmuiboahtimii .
Sámediggelága ođastus vejolaččat boahtá fápmui jagi 2014 loahpas dahje 2015 álggus .
Lága sirdásanáiggit sáhttet doalvut dasa , ahte válgalogahallama dievasmahttima vuigengáibádusgieđahallan dáhpáhuvvá hui johtilis áigetávvaliin .
Ođđa lága mielde vuigengáibádusat válgalogahallama dievasmahttimis dahkkošedje sámedikki čoahkkimii ( 26 § ) .
Válgalogahallama ja vuigengáibádusmeannudeapmi sáhttet eaktudit stivrras ja dievasčoahkkimis badjelmearálaš čoahkkimiid ja čoahkkimiid johtilis čoahkkái bovdema .
Vuigengáibádusaid galgá gieđahallat daid luonddu dihte hui johtilit , ammes ohcciid vuoigatvuohtadorvu gártta vára vuollái .
Dan dihte čoahkkin mearridii rievdadit sámedikki bargoortnega 56 § nu , ahte dálá 10 beaivve sajis čoahkkima áššelisttu galggašii sáddet sámediggelahtuide maŋimustá 7 beaivve ovdal čoahkkima .
Nuppástus ii eretváldde dan vejolašvuođa , ahte čoahkkinbovdehusaid ja áššelisttuid ii sáhtášii sáddet dán árat .
Jagi maŋimuš sámedikki čoahkkin dollo juovlamánus .
Dalle áššelisttus lea ee. sámedikki bušeahtta-doaibmaplána dohkkeheapmi jahkái 2015 .
Sámedikki nuoraidráđđi joatká guovtte mearreáigásaš ofelačča ohcanáiggi.
Sámedikki nuoraidráđđi joatká guovtte mearreáigásaš ofelačča ohcanáigge 14.11.2014 rádjai .
Bargu álgá 1.12.2014 ja bistá 28.2.2015 rádjai .
Ofelaččaid bargun lea plánet ja válmmaštallat sámiid birra Ofelaš-materiálaid skuvlagalledemiid várás ja maiddái galledit Lappi skuvllain muitaleamen sámiin gárvánan materiálaid mielde .
Barggu ceavzilis dikšuma veahkehit sámegiela dáidu , sámekultuvrra dovdan ja - skuvlejupmi , buorit gulahallan- ja ovdanbuktindáiddut , buorit ADG-dáiddut sihke nákca bargat iešráđálaččat ja ovttas nuppiin ofelaččain .
Bálká mearrašuvvá sámedikki bálkávuogádaga gáibádusdási VII / V mielde , vuođđobálká 1398,87 euro / mb .
Vuođđobálkká lassin máksojuvvo 24 %:a sámeguovllu lassi ja bargovásáhusa mielde mearrašuvvet ahkelasit .
Doaibmabáiki lea sámekulturguovddáš Sajosis , Anáris .
Ohcamušaid oahppo- ja bargoduođaštusaiguin galgá doaimmahit sámedikki čállingoddái 14.11.2014 dmu 16.00 rádjai čujuhussii Sajos , 99870 Anár. Lassidieđuid barggus addá nuoraidčálli Kaisa Tapiola-Länsman , tel. 010 839 3134 .
Sámediggái sáhttá oahpásmuvvat neahttačujuhusas www.sámediggi.fi ja nuoraidráđđái www.sámediggi.fi/nuorat .
Geavahuvvon dujiid vuovdin ja duodjemárkanat Sajosis juovlamánu 12.–13. beaivve 2014.
Sámi Duodji ry lágida ovttasbarggus sámedikki nuoraidráđiin ja Sámekulturguovddáš Sajosiin duodji- dahjege sámedujiid kirppisa ja márkaniid Anáris Sajosis 12.12–13.12.2014 .
Geavahuvvon dujiid vuovdin lágiduvvo bearjadaga 12.12. dmu 12–17.
Boađe geahčadit erenomáš gávdnosiid !.
Nubbái dárbbašmeahttun gákti , joavdelas solju , beallječiŋat dahje mii beare eará duodji sáhttá leat dehálaš dutnje .
Lassin sáhtát gávdnat duodjemateriálaid , ovdamearkan liinniid / gággásiid , láiggiid , silkkiid , náhkiid ded. .
B áikki alde lea maiddái oktasašbeavdi , gosa sáhttá buktit vuovdimassii ovttaskas dávviriid , juos iežas beavdái eai gávdno doarvái gálvvut vuovdinláhkai .
Vuovdimiid oktavuođas Sajosis loaiddasta vuohčulaš Tiina Aikio čuojaheddjiinis Tony Brandtbergiin dmu 14.00 .
Muitte , nuppi dušši dávvir lea nubbái erenomáš ja retro lea dál otná málle !.
Psst , Sajosa njealját Klubi-eahket álgá dmu 20.00 .
Duodjemárkanat lávvardaga 13.12. dmu 10–17.
Lávvardaga lea vuorus márkanbeaivi ja vuovdit čoahkkanit Sajosa váldofeaskárii miehtá sámeeatnama .
Márkanat leat buorre báiki oahpásmit sámeduoji maŋimuš ođđa ideaidda ja oastit juovlaskeaŋkkaid .
Márkaniid áigge dmu 13.00 loaiddasta folk-rock davvisámegillii lávlu Ravggon .
Maiddái mánát leat buresboahtin márkaniidda !.
Sámi mánáidkulturguovddáš Mánnu lágida mánáide duodje- ja buđaldanbáji dmu 10.00–12.00 .
Bájis duddjojuvvo árbevirolaš materiálain šelggon .
Márkaniid áigge Restauráŋŋa Lyemes lea fállun márkanbiebmu uhcit ja garrasut nealgái .
Vel geargá almmuhit vuovdin kirppisii dahje márkaniidda !.
Lassidieđut ja almmuheamit :.
xxx.
xxx.
Geavahuvvon dujiid vuovdin ja duodjemárkanat Sajosis juovlamánu 12.–13. beaivve 2014.
Sámi Duodji ry lágida ovttasbarggus sámedikki nuoraidráđiin ja Sámekulturguovddáš Sajosiin duodji- dahjege sámedujiid kirppisa ja márkaniid Anáris Sajosis 12.12–13.12.2014 .
Geavahuvvon dujiid vuovdin lágiduvvo bearjadaga 12.12. dmu 12–17 Boađe geahčadit erenomáš gávdnosiid !.
Nubbái dárbbašmeahttun gákti , joavdelas solju , beallječiŋat dahje mii beare eará duodji sáhttá leat dehálaš dutnje .
Lassin sáhtát gávdnat duodjemateriálaid , ovdamearkan liinniid / gággásiid , láiggiid , silkkiid , náhkiid ded. .
Báikki alde lea maiddái oktasašbeavdi , gosa sáhttá buktit vuovdimassii ovttaskas dávviriid , juos iežas beavdái eai gávdno doarvái gálvvut vuovdinláhkai .
Vuovdimiid oktavuođas Sajosis loaiddasta vuohčulaš Tiina Aikio čuojaheddjiinis Tony Brandtbergiin dmu 14.00 .
Muitte , nuppi dušši dávvir lea nubbái erenomáš ja retro lea dál otná málle !.
Psst , Sajosa njealját Klubi-eahket álgá dmu 20.00 .
Duodjemárkanat lávvardaga 13.12. dmu 10–17 Lávvardaga lea vuorus márkanbeaivi ja vuovdit čoahkkanit Sajosa váldofeaskárii miehtá sámeeatnama .
Márkanat leat buorre báiki oahpásmit sámeduoji maŋimuš ođđa ideaidda ja oastit juovlaskeaŋkkaid .
Márkaniid áigge dmu 13.00 loaiddasta folk-rock davvisámegillii lávlu Ravggon .
Maiddái mánát leat buresboahtin márkaniidda !.
Sámi mánáidkulturguovddáš Mánnu lágida mánáide duodje- ja buđaldanbáji dmu 10.00–12.00 .
Bájis duddjojuvvo árbevirolaš materiálain šelggon .
Márkaniid áigge Restauráŋŋa Lyemes lea fállun márkanbiebmu uhcit ja garrasut nealgái .
xxx.
xxx.
xxx.
Sámediggi jugii stipeanddaid alla ceahki stuđeanttaide.
Sámediggi mieđihii oktiibuot čieža 500 euro stipeandda sámegiela ja sámi kultuvrra alla ceahki stuđeanttaide .
Stipeandda ohce oktiibuot 17 stuđeantta .
Stipeanddain mearridii sámedikki skuvlen- ja oahppamateriálalávdegoddi čoahkkimistis 21.11.2014 .
Lávdegoddi gávnnahii iluin , ahte stipeandaohcamušat bohte ollu , sierra guovlluin ja máŋggain skuvlensurggiin .
Riikkaidgaskasaš sápmelašseminára sáhttá čuovvut Interneahtas.
Eurohpa Ráđđi , sámedikkit ja olgoriikkaministeriija lágidit seminára ” Sápmelaččat – álbmot , kultuvra ja gielat ja Eurohpa Ráđđi ” sámekulturguovddáš Sajosis 28.11.2014 .
Seminára striimejuvvo eaŋgalsgillii čujuhusas.
xxx.
Seminára sáhttá maŋŋá čuovvut maiddái davvisámegielat ja suomagielat vurkkohussan .
Seminára álgá 28.11.2014 dmu 9.00 ja nohká dmu 18.45 .
Seminárai oassálastet sullii 90 guossi Eurohpa Ráđi sierra orgánain , virgeoapmahaččat Suomas , Ruoŧas ja Norggas , sámepolitihkkarat Suomas , Norggas , Ruoŧas ja Ruoššas ja maiddái sámeorganisašuvnnaid ovddasteaddjit ja dutkit .
Seminára dárkkuhussan lea lasihit diđolašvuođa sápmelaččain , ovddidit utnolašvuođa ja máŋggahápmásašvuođa sihke lasihit diđolašvuođa Eurohpa ráđis ja dan orgánain .
Seminára lea Eurohpa Ráđi pilohttafidnu , mas lasihuvvo Eurohpa Ráđi sierra gohcinorgánaid ovttasbargu ovtta temá , dán dáhpáhusas sápmelaččaid guoskevaš áššiid gieđahallamis .
Seminára lea áidnalunddot ja addá virgeoapmahaččaide , gohcinorgánaide ja sámedoaibmiide vejolašvuođa gulahallamii ja juogadit buriid vásáhusaid ja geavadiid olmmošvuoigatvuođaid ollašuhttima várás .
Seminára iđitbeaivve prográmmas temán leat Eurohpa Ráđi soahpamušat ja soahpamušaid ollašuhttima gohcin .
Prográmmaosiin gieđahallojit ee. álbmotlaš vehádagaid suodjaleami guoski rápmaoktasašsoahpamuša ja guovlluid dahje vehádatgielaid guoski Eurohpalaš vuođđogirjji ollašuhttin sihke Eurohpa rasismma ja utnohisvuođa vuostásaš komitea ( ECRI ) bargu .
Iđitbeaivi joatkašuvvá geahčalmasain sápmelaččaid gielalaš vuoigatvuođaide ja sámegiela virtuála- ja gáiddusoahpahussii .
Seminára eahketbeaiprográmma álgá dmu 14.15 jorba beavddi ságastallamiin sámenissoniid rollas muhttašuvvi servodagas .
Eahketbeaivi joatkašuvvá sámenuoraid vuoigatvuođaid gieđahalli osiin .
Sámenuorat Ruoŧas , Norggas ja Suomas ságastallet sámenuoraid vejolašvuođain čuovvut árbevirolaš eallinvuogi , smávit sámegielaid ja kulturjoavkkuid dilis ja sámekultuvrra doalaheamis gávpogiin sihke sápmelaš seksuálavehádagaid vuoigatvuođain .
Seminára nohká jorba beavddi ságastallamii sápmelaččain medias .
Seminára áigge gullat árbevirolaš ja modearna sámemusihka ja semináraoassálastiin lea vejolašvuohta oahpásmuvvat árbevirolaš sámeduodjái .
Liŋka seminára prográmmai.
Lassidieđut Eurohpa Ráđis.
Vehádatrápmasoahpamuša temáhtalaš kommentárat.
Guovlluid ja vehádatgielaid guoski soahpamuš.
Vehádatrápmasoahpamuš.
Guovlluid ja vehádatgielaid guoski Eurohpalaš vuođđogirji.
Riikkaidgaskasaš sápmelašseminára sáhttá čuovvut Interneahtas.
Eurohpa Ráđđi , sámedikkit ja olgoriikkaministeriija lágidit seminára ” Sápmelaččat – álbmot , kultuvra ja gielat ja Eurohpa Ráđđi ” sámekulturguovddáš Sajosis 28.11.2014 .
Seminára striimejuvvo eaŋgalsgillii čujuhusas sogku .
Seminára sáhttá maŋŋá čuovvut maiddái davvisámegielat ja suomagielat vurkkohussan .
Seminára álgá 28.11.2014 dmu 9.00 ja nohká dmu 18.45 .
Seminárai oassálastet sullii 90 guossi Eurohpa Ráđi sierra orgánain , virgeoapmahaččat Suomas , Ruoŧas ja Norggas , sámepolitihkkarat Suomas , Norggas , Ruoŧas ja Ruoššas ja maiddái sámeorganisašuvnnaid ovddasteaddjit ja dutkit .
Seminára dárkkuhussan lea lasihit diđolašvuođa sápmelaččain , ovddidit utnolašvuođa ja máŋggahápmásašvuođa sihke lasihit diđolašvuođa Eurohpa ráđis ja dan orgánain .
Seminára lea Eurohpa Ráđi pilohttafidnu , mas lasihuvvo Eurohpa Ráđi sierra gohcinorgánaid ovttasbargu ovtta temá , dán dáhpáhusas sápmelaččaid guoskevaš áššiid gieđahallamis .
Seminára lea áidnalunddot ja addá virgeoapmahaččaide , gohcinorgánaide ja sámedoaibmiide vejolašvuođa gulahallamii ja juogadit buriid vásáhusaid ja geavadiid olmmošvuoigatvuođaid ollašuhttima várás .
Seminára iđitbeaivve prográmmas temán leat Eurohpa Ráđi soahpamušat ja soahpamušaid ollašuhttima gohcin .
Prográmmaosiin gieđahallojit ee. álbmotlaš vehádagaid suodjaleami guoski rápmaoktasašsoahpamuša ja guovlluid dahje vehádatgielaid guoski Eurohpalaš vuođđogirjji ollašuhttin sihke Eurohpa rasismma ja utnohisvuođa vuostásaš komitea ( ECRI ) bargu .
Iđitbeaivi joatkašuvvá geahčalmasain sápmelaččaid gielalaš vuoigatvuođaide ja sámegiela virtuála- ja gáiddusoahpahussii .
Seminára eahketbeaiprográmma álgá dmu 14.15 jorba beavddi ságastallamiin sámenissoniid rollas muhttašuvvi servodagas .
Eahketbeaivi joatkašuvvá sámenuoraid vuoigatvuođaid gieđahalli osiin .
Sámenuorat Ruoŧas , Norggas ja Suomas ságastallet sámenuoraid vejolašvuođain čuovvut árbevirolaš eallinvuogi , smávit sámegielaid ja kulturjoavkkuid dilis ja sámekultuvrra doalaheamis gávpogiin sihke sápmelaš seksuálavehádagaid vuoigatvuođain .
Seminára nohká jorba beavddi ságastallamii sápmelaččain medias .
Seminára áigge gullat árbevirolaš ja modearna sámemusihka ja semináraoassálastiin lea vejolašvuohta oahpásmuvvat árbevirolaš sámeduodjái .
Liŋka seminára prográmmai.
Lassidieđut Eurohpa Ráđis.
Vehádatrápmasoahpamuša temáhtalaš kommentárat.
Guovlluid ja vehádatgielaid guoski soahpamuš.
Guovlluid ja vehádatgielaid guoski Eurohpalaš vuođđogirji ( Finlex ).
Riikkaidgaskasaš olmmošvuoigatvuohtaorgánaid ávžžuhusat Supmii ( Sámediggi ).
Sámedikki stivrra čoahkkima mearrádusat.
Stivra čoahkkanii 26.11.2014 Anáris .
Čoahkkima áššelisttás ledje nammadeamit ja erenomážit sámiid gielalaš vuoigatvuođaide gullevaš áššit .
Stivra mearridii , ahte sámediggi ohcá ruhtadeami vuoigatvuohtaministeriijas , oahpahus- ja kulturministeriijas sihke Eurohpa sosiálafoanddas ( ESR ) sámi giellalága ollašuvvama guoskevaš čielggadanbarggu várás .
Sámi giellalága mielde sámediggi galgá addit válgabajiid mielde čilgehusa sámi giellalága ollašuhttimis sihke sámiid gielalaš vuoigatvuođaid ollašuvvamis ja ovdáneamis .
Čilgehusa galgá addit maŋimustá jagi 2016 álggus .
Sámi parlamentáralaš ráđđi ( SPR ) ollašuhtii Sámi Giellagáldu – prošeavtta , mii nogai 30.6.2014 .
Sámediggi jođihii prošeavtta .
Prošeavttas ovddiduvvojedje sámi giellaovttasbargu , giellagáhtten ja terminologiijabargu .
Prošeavtta áigge Giellagáldu gávnnahuvvui hui dárbbašlažžan ja beaktilin , mas galggašii ráhkadit bissovaš orgána .
Fásta ruhtadeapmi sámi giellaovttasbarggu ovddideapmin ii goittotge gávdnon prošeavtta áigge .
SPR lea mearridan , ahte Giellagáldui ohccojuvvo joatkkaruhtadeapmi Interreg-ruđain ja dán prošeavtta olis ráhkaduvvo bissovaš málle ja ruhtadeapmi sámi giellaovttasbargui .
Sámedikki stivra barggai prinsihppamearrádusa oassálastimis ođđa prošeaktaruhtadeami ohcamii Sámi Giellagáldui Interreg Davvi 2014–2020 prográmmas ja mearridii doaibmat prošeaktaruhtadeami ohccin .
Sámediggi gieđahalai sámi giellalága ollašuhttima rekryteremis ja giellamáhtu čielggadeami rekryterendiliin go bálkáhuvvojit bargit , geaid bargun lea doaibmat sámegielat áššehasbálvalus- , dikšun- dahje oahpahusbargguin .
Sámediggi lea ožžon oktavuođaváldimiid sápmelaččain ahte virgehálddašeddjiid giellamáhttu ii vealttakeahttá dárkkistuvvo eaige buot sámegielat bargguide válljejuvvon olbmot máhte doarvái sámegiela , vuoi sáhtášedje bálvalit sámegillii .
Muhtin virgeoapmahaččain ohcci iežas almmuhus sámegiela máhtus leamašan doarvái .
Sámedikki bargun lea čuovvut sámi giellalága mielde sámi giellalága ollašuhttima ja bargat evttohusaid váilevuođaid divvuma várás .
Hástalussan lea , ahte buot sámegielain ii leat vejolašvuohta gielladutkosiidda .
Sámediggi mearridii evttohit sámiid ruovttuguovllu gielddaide ja virgeoapmahaččaide ahte dat čielggadivčče jearahallama oktavuođas ohcci njálmmálaš sámegiela máhtu sámegielat bargguide ohcaleaddji ohcciid oasil .
Jearahallamis galggašii geavahit dárbbu mielde veahkkin sámegiela ámmátolbmuid .
Sámediggi mearridii addit bealiváldima riikkabeivviid veahkkevuoigatvuohtaalbmái sihke beaivedivššu lágideddjiide eatnigiela dáfus sámegielat sámemánáid gielalaš vuoigatvuođain beaivedivššus .
Sámediggi ovdanbuvttii bealiváldimis čoavddusmálliid , mo gielalaš vuoigatvuođaid sáhttá sihkkarastit .
Sámediggi nammadii ovddasteaddjin bálgosiid ovttastusa stivrii badjái 1.1.2015-31.12.2017 Asko Länsman Ohcejogas .
Länsman lea ovddastan sámedikki ovttastusa stivrras maiddái dán bajis .
Stivra mearridii evttohit bargo- ja ealáhusministeriijai ahte Interreg Davvi 2014-2020-prográmma Sápmi hálddahuskomiteai boađášedje fásta lahttun Heikki Paltto , Nilla Tapiola ja Anna Morottaja sihke várrelahttun Anna Näkkäläjärvi-Länsman , Ulla Magga , Veikko Feodoroff .
Interreg Sápmi-prográmmas ruhtaduvvojit sámiid rájáid rasttildeaddji ovttasbargu ja sámekultuvrra doarju prošeavttat .
Sámedikki stivra evttoha dievasčoahkkimii , ahte dat merke diehtun soabadansoahpamuša Juha Guttormiin .
Soabadansoahpamuša eavttuid mielde oassebealit vástidit ieža iežaset riektegeavvangoluin ja Juha Guttorm geassá eret iežas váidalusa Davvi-Suoma hálddahusriektái eretcealkimis .
Sámediggi mearridii ordnet 6.2.2015 sámi álbmotbeaivve ávvudeami .
Sámediggi lea lágidan maŋimuš jagi 2010 álbmotbeaivve ávvudeami .
Stivra nammadii bargojoavkku válmmaštallat álbmotbeaivve ávvudeami .
Sámediggi álggahii ráhkkaneami riikkabeaiválggaide ja boahttevaš ráđđehusprográmmaráđđádallamiidda válmmaštallamiin bealiváldimiid ja duogášmuittuhančállagiid bellodagaid ja ráđđehusráđđádalliid atnui .
Sámedikki stivra čoahkkana čuovvovaš háve juovlamánus .
Jagi maŋimuš sámedikki dievasčoahkkin lágiduvvo juovlamánu loahpabealde .
Suopma oaččui ávžžuhusaid buoridit sámiid vuoigatvuođaid.
ON:a ekonomalaš , kultuvrralaš ja sosiálalaš rivttiid komitea attii 28.11.2014 Supmii ávžžuhusaid beavttálmahttit ekonomalaš , sosiálalaš ja kultuvrralaš vuoigatvuođaide guoski konvenšuvnna ( ESK-soahpamuš ) ollašuhttima .
Komitea bargun lea bearráigeahččat soahpamuša ollašuhttima .
Suopma lea addán mearreáiggeraportta soahpamuša ollašuhttimis jagis 2011 .
Suopma lea ratifiseren soahpamuša jagis 1976 .
ESK-soahpamuša 1 artihkkal dáhkida álbmogiidda iešmearridanvuoigatvuođa .
Soahpamuša arthkkal 15 dáhkida juohkeoktii vuoigatvuođa oassálastit kultureallimii , návddašit dan ovdduin sihke návddašit dieđalaš , čálalaš dahje dáiddalaš buktagiiddis vuoiŋŋalaš ja materiálalaš ovdduide fállojuvvon suojis .
Komitea gieđahalai ávžžuhusainis sámekultuvrra otnádili Suomas ESK-soahpamuša čuovggas ja attii máŋggaid sámiide guoski ávžžuhusaid .
Komitea anii loahpalaš árvalusainis positiivvalažžan , ahte stáhtaráđđi lea dohkkehan doaibmabidjoprográmma sámegielaid ealáskahttima várás .
Komitea ávžžuhii Suoma jođálmahttit ILO 169-soahpamuša ratifiserenproseassa .
Komitea ávžžuhii Suoma váldit atnui áššáiheivvolaš doaibmabijuid , maiguin sáhttá vástidit dálkkádatnuppástusa buktin negatiivvalaš váikkuhusaide sámiid eanaguovlluide ja resurssaide .
Komitea mielde Suopma galgá figgat sámiid dihtui vuođđuduvvi ovdamiehtamii ovdalgo priváhta fitnodagaide addojuvvo vuoigatvuohta ávkkástallat sámiid ruovttuguovllu luondduresurssaiguin .
Sámiid vuoigatvuohta oamastit eatnama ja ávkkástallat iežaset luondduresurssaiguin galgá dáhkiduvvot dárbbašlaš láhkamearrádusaiguin ja hálddahusain .
Komitea ávžžuha Suoma sihkkarastit sámegielaid ealáskahttinprográmma beaktilis ollašuhttima dorvvastemiin prográmma ollašuhttimii doarvái resurssaid sihke lasihemiin oahpaheddjiid meari .
Komitea maid ávžžuha Suoma sihkkarastit oahpahusa oažžuma sámegielaiguin sámiid ruovttuguovllus ja dan olggobealde , vai sámiid kultuvrra sáhttá seailluhit , suodjalit ja ovddidit .
Komitea ávžžuhusat čohkkejuvvojit sámedikki ruoktosiidduide go daid jorgalusat gárvvásmuvvet .
Suoma čuovvovaš mearreáiggeraporta konvenšuvnna ollašuhttimis addojuvvo skábmamánus 2019 .
Komitea bivdá Suoma raporteret das , maidda doaibmabijuide dat lea álgán dáid ávžžuhusaid ollašuhttima dihte .
Komitea loahpalaš árvalusat ja ávžžuhusat ( eaŋgalasgillii ).
Komitea jagis 2007 addin ávžžuhusat gávdnojit dáppe.
Sámedikki jagi 2010 cealkámuš ESK-soahpamuša ollašuhttimis.
Liŋka Suoma mearreáiggeraporttaide.
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Eurohpa Ráđi historjjálaš seminára lei bivnnut.
28.11.2014 Anáris , Sajosis , lágiduvvui Eurohpa Ráđi vuosttas seminára sámiid birra .
Seminárai oassálaste Eurohpa Ráđi soahpamušaid buot gozihanorgánat : vehádatrápmasoahpamuša , Eurohpa guovlluid ja vehádatgielaid guoski vuođđogirjji sihke Eurohpa rasismma ja utnohisvuođa vuostásaš komišuvnna ovddasteaddjit .
Seminára lei áidnalunddot , daningo goassige ovdal ráđi sierra olmmošvuoigatvuohtaorgánat eai leat čoahkkanan gieđahallat ovttas ovtta álbmoga guoski vuoigatvuođaid Eurohpa Ráđi soahpamušaid dáfus .
Semináras badjánedje ságastallamii Ruošša sámiid sajádat ja dilli .
Ruošša sámiid dearvvuođaid seminárai buvttii sámi parlamentáralaš ráđi ovddasteaddjin Valentina Sovkina .
Sovkina buvttii ságastis ovdan Murmánskka leana virgeoapmahaččaid doaimma ja figgamuša stivredallat sámiid .
Sovkina gávnnahii , vaikke Murmánskka guovlohálddahus leage nammadan ođđa orgána , Ruošša sámiid lihtu , ja dat lea stáhta jođiheami vuolde .
Ruošša sámiid ovddasta Guoládaga sámeparlameanta , man jođiha Sovkina , ja dat joatká doaimmaidis .
Ruošša stáhta ja Murmánskka virgeoapmahaččaid doaimmaid dubmejedje sáhkavuoruin sámedikki ságajođiheaddji Klemetti Näkkäläjärvi ja nuortalaččaid giličoahkkima ovddasteaddji Tauno Haltta .
Klemetti Näkkäläjärvi gieđahalai ságastis Suoma sámiid sajádaga ja deattuhii ságastis seminára historjjálaš mearkkašumi ja Eurohpa Ráđi soahpamušaid ja šiehtadallamiid gohcima mearkkašumi sámiide . ”.
Sávan , ahte dát seminára láidesta áibbas ođđalágan gulahallamii sámiid , virgeoapmahaččaid ja Eurohpa Ráđi gaskkas - ja lunddolaččat – sáhttit láhčit ođđa doaibmavugiid Eurohpa Ráđi doaimma ja sámiid vuoigatvuođaid ovddideapmái . ”.
Näkkälärvi gávnnahii .
Nuortalaččaid giličoahkkima ovddasteaddji Tauno Haltta muitalii ságastis nuortalaččaid dilis Suomas , Norggas ja Ruoššas . ”.
Nuortalaškultuvra lea hui áitatvuloš .
Smávva sámegiela ja kulturjoavkku lea váttis seailluhit iežas giela ja identitehta váldokultuvrra deattu vuolde .
Nuortalašgiella lea geavadis jávkan Norggas .
Ruoššas nuortalašgiela máhttet dušše moadde olbmo .
Suomas lea stuorra vástu das ahte nuortalašgiella ii jávkka máilmmis .
Nuortalaškultuvrra sihkkarastin eaktuda lasi ruđa giela oahpahussii , ealáskahttimii ja nuortalaš kultur- ja dáiddaeallima doarjumii . ”.
Tauno Haltta deattuhii semináras .
Riikkabeivviid veahkkevuoigatvuohtaáššealmmái Maija Sakslin gieđahalai ságastis sámemánáid ja nuoraid gielalaš vuoigatvuođaid .
Sakslin lei erenomáš fuolas árrabajásgeassinbálvalusaid fálaldagas sámiid ruovttuguovllu olggobealde ja sámegielaid ealáskahttinprográmma njoazes ollašuhttimis .
Semináras gieđahallojedje sámegiela , bálvalusaid ja oahpahusa hástalusat .
Oasi moderáhtoran doaibman Petra Magga-Vars deattuhii ságastis sámegiela ja kultuvrra gaskasaš oktavuođa .
” Sámegielaid mearkkašupmi lea stuoris olles sámekultuvrai .
Sámegiella ii leat dušše dieđuid juohkin dahje gulahallan , muhto dat lea čatnasis ealáhusaide , duodjái , luohtái , dáidagii ja lundui ” , Magga-Vars deattuhii .
Norgga beale sápmelaš Sven Roald Nystø muitalii julivgiela dilis ja mo julivgiella lea ealáskahtton .
Oasis lei sáhka maiddái sámi virtuálaoahpahusa hástalusain ja ođđa internetvuđđosaš heivehusain sámegiela geavaheami lasiheami olis .
Sámenissoniid panela ságajođiheaddjin lei vehádatáittardeaddji Eva Biaudet .
Panelas ságastallui erenomážit sámenissoniid vejolašvuođain beassat árbevirolaš sámeealáhusaid ollái ja maiddái sámenissoniid oassálastimis politihkai .
Sámi nissonforuma ovddasteaddji Gudrun E. Lindi kritiserii ságastis , ahte dásseárvoáššit eai leat sámedikki doaimmas ovdasajis ja sámenissoniid dásseárvvus lea olu buoridanmunni .
Norgga sámedikki stivrra lahttu Silje Katerine Muotka muitalii Norgga sámedikki dásseárvopolitihkas ja nissoniid vejolašvuođas beassat politihkai . ”.
Norgga sámedikkis lea dohkkehuvvon dásseárvopolitihkalaš prográmma ja dán áigge sámenissonat besset fárrui politihkai .
Norgga sámedikkis leamašan erenomáš kampánja sámenissoniid oččodeamis oassálastit politihkai .
Dán válgabajis sámedikki 39 ovddasteaddjis 20 leat nissonat , ovdal kampánjja álggaheami dušše 18 % politihkáriin ledje nissonat ” , Muotka muitalii .
Norgga sápmelaš badjeolbmát Ellen Maret Hætta ja Berit Marie Eira bođiiga seminárai njuolgga bigálusain . ”.
Boazodoalus sihke albmát ja nissonat leat dásseárvosaččat ja barggut juhkkojit buohkaid gaskkas .
Sámeservoša siste sámenissoniin eai leat váttisvuođat dásseárvvu ektui , Hætta muitalii ” .
Sihke Hætta ja Eira deattuheigga , ahte ” stuorámus áitta badjeolbmáid kultuvrai ja maiddái sámenissoniid vejolašvuhtii bargat árbevirolaš ealáhusaiguin lea Norgga stáhta áigumuš bággonjuovvat beali Norgga bohccuin boahtte jage bealde ” .
Guktot badjenissonat duođalaččat balaigga boahttevuođa beales . ”.
Olles min eallin lea boazodoallu , dan birra vuođđuduvvá buot , sámegiela geavaheapmi , dujiid materiála ja daid válmmašteapmi , mánáid fárrui beassan iežas kultuvrrai ja dán ii ádde Norgga stáhta ” , Eira konkretisere .
Sámenuoraid panelas ledje ovddastuvvon sámenuorat Suomas , Ruoŧas ja Norggas ja panela jođihii Tuomas Aslak Juuso . ”.
Sámenuorat leat jo gululdaga dolkan vuordit doaimmaid maidda stáhtat leat čatnasan .
Resurssat leat geahnoheamet .
Sámiid árbevirolaš ealáhusat eai gierdda šat lasi doaibmanvejolašvuođaid ja gánnáheami geahpedeami .
Eurohpa Ráđđi galggašii maiddái beavttálmahttit gozihanproseassa ja buoridit sámiid osolašvuođa dan bargui . ”.
Juuso gávnnahii .
Ruoŧa sámenuoraid ságajođiheaddji Per Jonas Partapuoli muitalii sámenuoraid dilis Ruoŧas . ”.
Boazodoalu dilli lea váttis .
Biebmat beađuid , ruvkeindustriija áitá ealáhusa , bieggamillot leat min duoddariid miehtá , ja luonddudili nuppástuvvan lea váttásmahttán min ealáhusa .
Dilis leat kultuvrralaš , ekonomalaš ja psyhkalaš váikkuhusat olles sámekultuvrai ja dan boahttevuhtii .
Boazodoalu boahttevuođa galgá sihkkarastit ” , Partapuoli deattuhii .
Sámedikki nuoraidráđi ovddastii sámenuoraid vuoigatvuođaid gieđahalli panelas ráđi várreságajođiheaddji Minna Lehtola .
Su sáhkavuoru temán lei vehádat vehádaga siste .
Lehtola oaidná sámekultuvrra boahttevuođa positiivvalažžan ” Nuoraid jurddašeapmi lea rahpasut ja sii iežaset vugiin ovddidit ja dollet sápmelašvuođa eallinfámolažžan .
Mu mielas kultuvrra árvvusatnin lea buorránan , ii leat šat heahpat leat sápmelaš . ”.
Lehtola gieđahalai ságastis iežas duogáža ja doaladumi sámekultuvrai ” Vaikke gulange vehádaga vehádahkii , in dovdda dan heittot áššin , muhto dat lea šaddadan sidnáivuođa ja luonddu , hálo bargat áššiid iežan álbmoga ovdii ja doaibmat nu , ahte boahttevuođasge livččiimet ealli álbmot , eatge dušše muitu historjjá girjjiin .
Dovddan maiddái vástu das , ahte lean sámekultuvrra oassi eallimiin dan . ”.
ná Lehtola loahpahii sáhkavuoru .
Easkkavuođđuduvvon Queer Sápmi searvvi ovddastedje semináras searvvi ságajođiheaddji Tobias Poggats Ruoŧas ja várreságajođiheaddji Stina Roos Suomas .
Stina Roos ávžžuhii sámedikkiid buoridit doaimmaid seksuálavehádagaid vuoigatvuođaid ovddideami várás .
Poggats muitalii iežas ságastis Queer Sápmi searvvis ja dan barggus .
Poggats skeŋkii Suoma sámediggái sámi seksuálavehádagain muitaleaddji girjjiid .
Semináras doarjaledje Eurohpa Ráđđái ja dan veahkkái Ruošša sámiide ja Norgga boazodoalu sihkkarastimii .
Eurohpa Ráđđi válddii seminára fáttá duođalaččat ja sámit ožžo lohpádusa , ahte Eurohpa Ráđđi vuodju dán dillái .
Eurohpa Ráđi rasismma ja utnohisvuođa komišuvnna ( ECRI ) ságajođiheaddji Christian Ahlund muitalii ECRI:a addin ávžžuhusain Supmii , Norgii ja Ruoŧŧii . ”.
ECRI lea ávžžuhan , ahte Suopma beavttálmahttá doaimmaid sámegielaid ealáskahttima dihtii , sámegiela oahpahusa ovddideami dihtii ja sámi giellalága duohtandahkama dihtii .
Suoma virgeoapmahaččat galggašedje maiddái álgit doaimmaide lasihan dihtii almmolaš diđolašvuođa sámiid birra váldoálbmoga gaskavuođas nu oahpahusa go kampánjjaid vehkiin ; Ahlund deattuhii .
ECRI:a ságajođiheaddji Christian Ahlund .
Govva : Sandro Weltin © Eurohpa Ráđđi.
Semináras válmmaštuvvá raporta ja Suoma sámediggi ja Eurohpa Ráđđi čuvvot seminára buktin váikkuhusaid . ”.
Seminára buvttii lasi dieđu sámiin Eurohpa Ráđđái ja lasihii diđolašvuođa Eurohpa Ráđis ja dan mearkkašumis .
Dábálaččat vuorrováikkuhus Eurohpa Ráđiin dáhpáhuvvá čálalaččat ja lea duođaige dehalaš , ahte mis lei vejolašvuohta eakti vuorrováikkuhussii .
Vuorddán stuorra beroštumiin , mii seminára maŋŋá dáhpáhuvvá .
Semináras bođii maiddái ovdan , ahte sámedikki dásseárvo- ja ovttaveardásašvuohtabarggus eai leat doarvái dieđut sámiidge gaskavuođas ja mii galgat buoridit diehtojuohkima dáid áššiin ” ságajođiheaddji Näkkäläjävi muitalii .
Seminára čuvvo báikki alde vádjit 100 olbmo ja interneahtas 269 geahčči .
Valentina Sovkina sáhka suomagillii.
davvisámegillii.
Minna Lehtola sáhka suomagillii.
Per Jonas Partapuoli sáhka davvisámegillii.
Liŋka Eurohpa Ráđi seminára you tube vurkkohusaide : ( eaŋgalsgillii.
Eurohpa Ráđi ođđasat semináras.
Eurohpa Ráđi ođasvurkkohus.
Liŋka Sámedikki bargoveahkapolitihkalaš áššebáhpáriidda , masa gullet dásseárvo- ja ovttaveardásašvuohtaplánat sihke bargoveahkapolitihkalaš prográmma .
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Jagi 2015 Ijahis ijas čudjet šuoŋat vilda duoddariin.
xxx.
Jagi 2015 eamiálbmogiid musihkkadáhpáhus Ijahis idja lágiduvvo 14–16.8.2015 Anára girkosiiddas ja dáhpáhusa dán jagaš temá lea “ Vilda duoddarat ” .
Ulbmilin dáinna temáin lea dahkat dovddusin Enodaga ja eará oarjjábeali guovlluid luohteárbbi ja maiddái ođđasut sámemusihka .
Vilda duoddarat gullojit Ijahis ija konsearttain , mat ordnejuvvojit sihke sámekulturguovddáš Sajos šilljui ceggejuvvon festiválaguovllus ja Sajosa stuorra auditorias .
Festiválavahkkolohppii gullá maid árbevirolaš mánáid ja nuoraid beaivi bargobájiiguin ja konsearttain , sámemusea Siiddas ordnejuvvon musihkkaseminára ja klubbaeahkedat , main sámemusihkka lea guovddážis .
Ijahis ija lágidit ovttasbarggus Anára Sámisearvi ry .
, Sámediggi , Sámiid oahpahusguovddáš , YLE Sápmi , Anára gielda , Dáidaga ovddidanguovddáža Lappi doaibmasadji , Sámemusea Siida , restauráŋŋa Lyeme , ja Hotealla Kultahovi .
Lassidieđuid dáhpáhusas gávdnojit festivála facebook- siidduin sihke dáhpáhusa iežan neahttasiidduin čujuhusas : www.ijahisidja.fi.
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Sámediggi almmuha ohcanláhkai sámemusihkkaguovddáža mearreáigásaš plánejeaddji sadjásašvuođa.
Plánejeaddji bargguide gullet musihkkaguovddáža doaimma plánen , ollašuhttin sihke ovddideapmi .
Sámemusihkkaguovddáža plánejeaddji doaibmá maid ee. Ijahis idja - eamiálbmogiid musihkkadáhpáhusa buvttadeaddjin .
Bargu álgá 7.1.2015 ja joatkašuvvá 12.10.2015 rádjai .
Bargu lea sadjásašvuohta .
Plánejeaddji bálká mearrašuvvá Sámedikki bálkávuogádaga gáibádusdási IV .
/ II mielde ( vuođđobálká 2560,57 euro / mb ) .
Vuođđobálkká lassin barggus máksojuvvojit 24 % sámeguovllu lassi ja ahkelasit , mat mearrašuvvet bargohárjánumi mielde .
Plánejeaddji doaibmabáiki lea sámekulturguovddáš Sajosis .
Ohcamušat oktan mildosiiguin galget doaimmahuvvot sámedikki čállingoddái 30.12.2014 dmu 16.00 rádjai čujuhussii Sajos , 99870 Anár / Inari .
Lassedieđuid barggu birra addá Sámedikki má. hálddahushoavda Pia Ruotsala t. 010 839 3106 .
Sámedikki doibmii sáhttá oahpásmuvvat neahttačujuhusas www.sámediggi.fi .
Bures boahtin Sámedikki ruoktosiidduide .
Sámediggi lea Suoma sápmelaččaid alimus politihkálas doaibmaorgána mii válljejuvvo juohke njealját jagi .
Áigeguovdil.
Sámediggi ohcá mearreáigásaš plánejeaddji.
Bargu álgá 7.1.2015 ja bistá álggos 31.12.2015 radjái .
Gelbbolašvuođagáibádussan lea Sámedikkis addon ásahusa ( 1727/1995 ) mielde barggu eaktudan skuvlejupmi ja sámegiela máhttu .
www.sámediggi.fi/haettavana.
Sámedikki čoahkkin čuovvunláhkai interneahtas.
Sámedikki jagi maŋimuš čoahkkin dollojuvvo 22.12.2014 Anáris , Sajosis diibmu 9.00 .
Njuolggo interneahttasáddaga čoahkkimis sáhttá čuovvut čujuhusas.
xxx.
Sáddagis gullat čoahkkinsáles hállojuvvon giela .
Sámedikki čoahkkimis sáhttá geavahit anáraš- , nuortalaš- ja davvisámegiela sihke suomagiela .
Interneahttasáddagii ii dán muttus ožžojuvvo dulkon sierra gielaid gaskkas .
Čoahkkima álggus sámedikki ságadoallit buktet ovdan geahčastaga iežaset ja stivrra doibmii dáhpáhusain , mat leamašan ovddit dievasčoahkkima maŋŋá .
Čoahkkima áššelisttus lea sámedikki doaibmaplána-bušeahta dohkkeheapmi jahkái 2015 .
Sámedikki stivra lea čoahkkimisttis 12.12.2014 dohkkehan doaibmaplána-bušeahta ovdanbuktima várás dievasčoahkkimii .
Áššelisttus leat maid dieđihanáššit sihke várrelahtu nammadeapmi sámedikki nuoraidráđđái .
Čoahkkima sáhttá čuovvut maid čoahkkinsáles .
Čoahkkinbovdehus.
Sámedikki čoahkkin čuovvunláhkai interneahtas.
Sámedikki jagi maŋimuš čoahkkin dollojuvvo 22.12.2014 Anáris , Sajosis diibmu 9.00 .
Njuolggo interneahttasáddaga čoahkkimis sáhttá čuovvut čujuhusas http://sogku.fi/live .
Sáddagis gullat čoahkkinsáles hállojuvvon giela .
Sámedikki čoahkkimis sáhttá geavahit anáraš- , nuortalaš- ja davvisámegiela sihke suomagiela .
Interneahttasáddagii ii dán muttus ožžojuvvo dulkon sierra gielaid gaskkas .
Čoahkkima álggus sámedikki ságadoallit buktet ovdan geahčastaga iežaset ja stivrra doibmii dáhpáhusain , mat leamašan ovddit dievasčoahkkima maŋŋá .
Čoahkkima áššelisttus lea sámedikki doaibmaplána-bušeahta dohkkeheapmi jahkái 2015 .
Sámedikki stivra lea čoahkkimisttis 12.12.2014 dohkkehan doaibmaplána-bušeahta ovdanbuktima várás dievasčoahkkimii .
Áššelisttus leat maid dieđihanáššit sihke várrelahtu nammadeapmi sámedikki nuoraidráđđái .
Čoahkkima sáhttá čuovvut maid čoahkkinsáles .
Bargojoavkoovddastus.
Sámedikki čoahkkin vállje válgabadjái njeallje lávdegotti , sámi giellaráđi ja maiddái válgalávdegotti , man doaibmabadji lea eará lávdegottiid oanehut .
Lávdegottit doibmet stivrra vuollásažžan ja válmmaštallet iežaset doaibmasuorgái gullevaš áššiid ja barget mearrádusaid iežaset suorgái gullevaš váriid juohkimis ja geavaheamis .
Lávdegottiid ságajođiheaddjit ja várreságajođiheaddjit galget leat sámedikki fásta lahtut .
Sin lassin juohke lávdegoddái gullet vihtta eará lahtu ja juohkehažžii persovnnalaš várrelahttu .
Lávdegottit galget ovddastit nu bures go vejolaš Suoma sápmelaččaid gielalaš ja guovlluid guoskevaš joavkkuid ja maiddái buori áššedovdamuša doaibmasuorggis .
Lávdegottiid bargguin lea mearriduvvon sámedikki bargoortnegis .
Lávdegottit dikšot iežaset doaibmasuorgái gullevaš dieđiheamis .
