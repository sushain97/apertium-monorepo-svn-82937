1        АХМЕТ КАЯКТА?
2        Ахмет жана Анна бакчада. Аба бүгүн абдан жакшы, жетишинче жылуу. Бирок кечээ абдан суук болду! Ошондуктан алар эшикте ойной алган жок. Ахмет жана Анна ойногонду жакшы көрөт, алар ар дайым үйдүн алдындагы бакчада чогуу ойнойт.
3        Ахмет кичинекей алты жашар бала. Кичинекей кыз анын бир тууганы, беш жашта. Ахметтин кичинекей бир ити бар, азыр ал ит да бакчада. Ит бул балдар менен ойногонду жакшы көрөт. Ит азыр абдан жыргап жатат.
4        Аннанын да  ити барбы? Жок, Аннанын ити жок, анын мышыгы бар. Бирок мышыгы үйдө, уктап жатат.
5        Алардын апасы мышыгы менен үйдө отурат, Ахмет менен Аннанын ойногондорун терезеден карап жатат. Ахмет эски чоң бир бакка катуу чуркап баратат жана анын аркасына Аннадан жашынып жатат. Эмне үчүн экенин билесизби? Анна эки көзүн колу менен жаап отурат. Ал эч нерсе көрө албайт жана санап жатат. Эмне үчүн антип жатат? Жана Ахмет бактын аркасында эмне кылып жатат?
6        Бул бир оюн. Анна санап бүттү, айланасын карап жатат. Ахметти издеп жатат.  Ал каякка кетти? Аны көрдүңбү?
7        Анна Ахметтин кайсы жерде экенин билбейт. Иттен сурайт: "Ахметти көрдүңбү?" Албетте, ит сүйлөй албайт, ошондуктан Аннанын суроосуна жооп бере албайт. Адамдар иттер менен сүйлөгөндө алардан жооп ала албайт!
8        Анна терезедеги апасына карайт, апасы ага күлөт.  Ал апасы Ахметтин каякка кеткендигин билет окшойт деп ойлонот. "Ахмет каякта экенин мага айтчы!" дейт. "Жок, Анна, айта албайм" деп апасы жооп берет. Ахметтин каякта экенин билгенине карабастан, айтпай коёт.
9        Анна бакчанын ичин акырын аралап жүрөт. Ахметти тапканга дагы эле аракет кылып жатат. Столдун жана орундардын астын карайт, бирок Ахмет ал жакта жок болуп чыгат. Бардык жерди карайт, бирок Ахметти таппайт.
10        Бир убакта бир үн угат, ал үн эски бир чоң дарактын артынан чыгат. Бул Ахметпи? Үн кайра чыгат! Абайлап тыңшайт. Бул айбан да эмес куш да эмес. Эми ал даана уга баштайт. Бул Ахмет болуш керек!
11        Кийин кичинекей бир кол да көрүнөт. Жакындап барса, башты да көрөт. Анна күлүп, "сени таптым!" дейт. Экөө көңүлдүү үйгө жөнөшөт, тамак ичер маал келди!
