Кичинекей Чымчык
Мори Шварц өмүр бою бир университеттин профессору эле.  Ал 1994-жылы денесинен бир кызыкты байкайт.  60 жаштагы денеси эми бий сабактарына чыдай албаска чейин чарчаган.

Доктурга барганда доктур анын жакында өлөрүн кабарлаган: дарт Морини дөңгөлөктөрү бар отургучка отурузган.  Мори сабактарын таштап, үйдөгү медайымдын колунда кайра наристе кезине айланган.

Мори кучакталып көтөрүлөт, башка бирөө тарабынан жуунтулат жана көтүнө айна себилет.  Ал заматта "Өзүмдү таштап жок болорумду күтөйүнбү же калган убактымды эң жакшы маанайда өткөрөйүнбү?" деп ойлогон.  Акырында өлүмүнөн уялбаганга жана өмүр менен өлүм арасындагы акыркы көпүрөнү ийне-жибине чейин түшүндүрүүнү чечкен.  Жашоодогу акыркы сабагы "өз өлүмү" болмок эле.

Биричиден, сүйгөндөрүн чогултуп, аларга бир "жандуу жерге берүү аземин" тартуулоону пландаштырган.  Ал тирүү кезинде өлгөндөрдүн арты менен гана курулган сүйүү туралуу маектерибизди угуп жана каалагандай жооп бергенге мүмкүнчүлүк түзгөн эле.  ABC телекөрсөтүүсүнүн белгилүү кабар алып баруучусу Тэд Коппелдин программасында конок болуп, атактуу болгон.

Дүйнөнүн төрт бурчунан кат жазып, маек алууга келген адамдар андан "акыркы сапар" жөнүндө сурай башташкан.  Моринин ал суроолорго берген жооптору түркчө да чыккан.  (Митч Албом, "Мугалимим Мори менен болгон Экинчи күнкү жолугушуулар", Бойнер Й. 1997)

Акырындап кызыгыраак болуп бараткан жооптордон менин эсимде калган сабак ушул болду:
"Ар ким өлөрүн билет, бирок эч ким буга ишенгиси келбейт.  Бирок өлөрүбүзгө ишенсек, бир нече ишти башкача кылмакпыз.  Киши өлөрүн үйрөнгөндө гана жашаганды да үйрөнөт.  Буддисттердин кылганын кылып күн сайын эртең менен ийиниңдеги кичинекей чымчыктан сура:
- Ал күн бүгүнбү?  Даярмынбы?  Мен өзүм каалагандай киши боло алдымбы?  Жумуш, жакшы маяна, машине жана үй насыялары — жашоодон каалаган нерселерим ушуларбы?, деп.

"Акырындык менен өлүп баратсам да, канчалык күчкө же акчага ээ болсоң дагы баары бир жашоону сатып ала албайсың деп рахат менен айтар элем" - дейт Мори.  А "акыркы 24 саатың калса, эмне кылат элең?" деген суроого Мори ар кимди таң калтырып, мындай гана жооп берген:

"- Эртең менен туруп, көнүгүү жасап, анан булочка менен чай ичип, сууга сүзгөнү кетмекмин.  Андан кийин досторумду үйгө жакшынакай бир түшкү тамакка чакырып, аларды канчалык бааларымды билдирмекмин.  Анан бир бакчада сейилдеп, өңдөрдү, чымчыктарды карап, табиятка суктанмакмын.  Кечинде сүйгөн адамдарым менен бир ресторанга барып тамак жеп жана эң сулуу кыздар менен чарчаганга чейин бийлемекмин.  Анан үйгө келип таттуу уйкуга кирмекмин."

Силердин булардын баарын кыла турганга убактыңар бар.  Эң негизгиси, кээде ийиниңерди бир жалт карап алып сураш керек:
"Бүгүнбү, кичинекей чымчык, бүгүнбү?", деп.
