Sámemusihka rávesolbmuid skuvlen joatkašuvvá Ohcejogas

Sámemusihka rávesolbmuid skuvlen joatkašuvvá čakčamánus Ohcejogas. Oahput sisdollet ovdamearkadihte sihke árbevirolaš ja modearna sámemusihka, eamiálbmogiid musihka, instrumeanta- ja musihkkateoriijaoahpuid ja oahpásnuhttin ee studiobargui ja musihkkavideo buvttadeapmái.

Skuvlen álgá čakčamánus ja dat lea nubbi Sámi oahpahusguovddáža Sámemusihka rávesolbmuid skuvlenprošeavtta Čuojat Juoigga Livđuu Leud´de! ordnen skuvlejumiin. Musihkkaskuvlejumi oahpaheaddjin doaibmaba Anna Näkkäläjärvi-Länsman ja Jukkapekka Hapuoja. Sudno lassin linnjás oahpahit máŋggat sámi artistat, juoigit ja dutkit.

Prošeavtta leat ruhtadan Lappi ELY-guovddáš ja Ohcejoga, Anára ja Eanodaga gielddat.

Sámemusihka skuvlejumis leat vel muhttin rabas oahpposajit. Skuvlejupmái sáhttá ohcat vel borgemánu 2016 áigge. Skuvlejupmi lea dárkkuhuvvon rávesolbmuide ja dasa sáhttet ohcat buohkat geat leat čađahan vuođđoskuvlla. Mielde sáhttá ohcat vaikke ii leat ovdalis čađahan musihkaoahpuid, sisabeassan ii gáibit omd. čuojahandáiddu. Skuvlen lágiduvvo váldoosiin davvisámegillii. Ohcanskovvi

Hás donnai vuolggat min mielde musihka máilbmái!

Lássedieđut:

Anna Näkkäläjärvi-Länsman

