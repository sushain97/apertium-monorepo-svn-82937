Abstrákta

Máilmmi unnitlogugielain lea dábalaččat rikkis njálmmálaš tradišuvdna, muhto dat eai jur čállojuvvo. Anárašgiellage ii leat spiehkastat dása: ovtta dáfus čállindomenat leat unnán ja nuppi dáfus čállit illá gávdnojit. Lihkostuvvan revitaliserenproseassas fuolátkeahtta giellahupmiid lohku lea viehka vuollegaš: anárašgielas leat sullii 450 hupmi (eatne- ja vierrogiellagat), muhto duššebeare moaddelogis čállet giela bures. Geavatlaččat okta olmmoš lea atnán fuola anárašgiela girjjálaš buvttádeamis maŋimuš 25 jagi áigge.

Giellateknologiijabarggu oktavuođas šaddan prošeavtta ulbmilin lea oažžut 100 čálli anárašgillii, nannet giela girjjálaš tradišuvnna ja váldit giellateknologalaš veahkkereaidduid gevahussii giellaservvošis. Dat gáibida ođđa girjjálastanprográmma huksema. Dán prográmma minsttarin váldojuvvo 2009 - 2010 čađahuvvon dievasmahttinskuvlejupmi : dan áigge 17 bargoeallima áššedovdi oahpahalle giela ja válde dan atnui iežas bargogiellan skuvlejumi maŋŋá. Dát áššedovdit rekryterejuvvojedje duogŋat láhppon giellasohkabuolvva. Dál ulbmilin lea oažžut anárašgiela hupmiid čállit giela.

Sáhkavuorus čájehuvvojedje gieddejearahallamiid álgobohtosat, main čielgá, makkar čálálaš doarjjaga giellasearvvuš dárbbaša ja árvaluvvo, makkar prográmma dáid dárbbuid várás livččii ávkkálaš hukset. Oasseváldiid vásahusat ja almmolaš ságastallan leat maiddái vuođđun prográmma ovddideapmái.


Dievasmahttinskuvlejupmi lea dokumenterejuvvon girjjis Olthuis - Kivelä & Skutnabb-Kangas 2013: Revitalising Indigenous Languages: How to Recreate a Lost Generation. Bristol: Multilingual Matters sihke ruoktosiidduin http://www.casle.fi. 