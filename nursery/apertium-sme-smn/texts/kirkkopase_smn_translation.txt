Säämi 19.7.2016 *klo 10:48 | *peividum 19.7.2016 *tme 12:01 

Anarâšâi kirkkopase oho tooleeb ko táválávt 

Anarâšâi kirkkopase uárnejuvvoo niäljád keerdi taan oho pasepeeivi. Tot lii oho ovdil ko ovdebij iivij. 

Anu Avaskari 23.2.2016 
Anu Avaskari muštâl, et ulmuuh láá tuáivum, et kirkkopasetábáhtume ličij tolebiššáá. Kove: Yle 

Anarâšah-servi já Aanaar servikodde orniv tääl niäljád keerdi Anarâšâi kirkkopase. 

Anarâšâi kirkkopase uárnejuvvoo pasepeeivi 24.7.2016 Aanaar-ohoi ohtâvuođâst. 

Anarâšah-seervi saavâjođetteijee Anu Avaskari muštâl, et kirkkopase uárnejuvvoo taan ive oho ovdil ko ovdebij iivij. 

Aanaar kirkko 
Aanaar kirkko. Kove: *Eljas Niskanen/ Yle Säämi 

– Tääl taat äigimuddo lii täst Aanaar-ohoi aalgâst taan keerdi. Tom láá váhá tuáivum, et jis tot puávtáččij leđe tolebiššáá, já tot tääl uárnejuvvoo oho ovdil ko tuoh kulmâ ovdebáá keerdi, Avaskari iätá.

 – Historjálávt anarâšâi kirkkopase lii lamaš syeinimáánust laijim maŋa, nuuvt et vissásávt taah kuábbááh-uv äigimudoh láá tienuuvt aaibâs hiäivuliih. Anarâš- já suomâkiel immeelpalvâlus álgá tijme 11.
 
Anu Avaskari muštâl, et kirhomiänui maŋa oovdiš lääniruáváást Jouko Lepistö puátá muštâliđ Aanaar historjást. 

– Kirhomiänuh älgih tijme 11 já ton maŋa lii kirkkokäähvi. Tilálâšvuotâ lii puohháid ávus já mij tuáivup toho uásálisteid. – Mist lii lamaš ihásávt tast ain teema, taan ive tot lii et Aanaar kieldâ lii 140-ihásâš. Iäláttuvâst leijee lääniruáváást Jouko Lepistö lii lopedâm puáttiđ tastoo kirkkokáhvástâllâm ohtâvuođâst muštâliđ váhá Aanaar historjást, ko sun lii lamaš Aanaar historjátoimâkoddeest. Avaskari muštâl, et ohjelm lii sehe anarâškielân et suomâkielân. – Kirhoost lávlu aainâs-uv Rauni Mannermaa já káhvástâllâm ääigi lii meiddei ohtâsâšlávlum. Immeelpalvâlus lii anarâškielân já suomâkielân, já káhvástâlmist lii ohjelm kuábbáá-uv kielân.