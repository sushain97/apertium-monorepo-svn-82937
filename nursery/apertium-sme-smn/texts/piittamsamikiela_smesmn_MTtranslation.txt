Peter *Steggo: "Pittáámsämikielâ iällááttem lii máhđulâš" 

Ruotâst já Taažâst lii älgimin pittáámsämikielâ iällááttem. Peter *Steggo osko nanosub, et pittáámsämikielâ iällááttem lii máhđulâš. 

Ruotâst já Taažâst lii älgimin pittáámsämikielâ iällááttem. #Ume kieldâ ucceeblovoaašijd koordinaattor Peter *Steggo osko nanosub, et pittáámsämikielâ iällááttem lii máhđulâš. 

*Steggo ij jieš lah fáárust iällááttempargojuávhust, mut sun lii tärkkilávt čuávvum ovdánem já kyedit tom. Sun muštâl, et umesämikielâ sehe anarâškielâ iällááttemprosesijd lep kiävttám ovdâmerkkân. 

– Pittáámsämikielâ tile lii šiev kuávlun já ulmuin lii kiddiistume oppâđ kielâ, muštâl *Steggo. 

*Hástálussan olesulmui kielâtááiđu iälláátteijen 

Sun lii uáli #luáttávâš, et pittáámsämikielâ iällááttem luhostuvá. Hástuseh kávnojeh kuittâg ennuv. 

– Lii väädis luuhâđ, mon ennuv ortografia váilum lii vaikuttâm pittáámsämikielâ tilán. Stuárráámus *hástálus lii kuittâg uážžuđ olesulmuid sárnuđ kielâ. Mist láá puáris ulmuuh kiäh sárnuh kielâ, já párnáid lii juurdâ orniđ kielâ máttááttâs párnáikäärdist. Kooskân páácá puolvâ, mast ij lah kielâtáiđu. Peter 

*Steggo noomât, manen olesulmui kielâtááiđu lii väädis iällááttiđ. 

– Váddásumos lii tot, ko taan ääigi olesulmuin ij lah ennuv astoäigi. *Badjeaalbmáin lii siämmáš tile. 

"Oppâkirjeh val váiluh" 

Pittáámsämikielân kávnojeh mottoom kirjálâš teevstah, mut toh láá čallum oovdiš čäällimvyevi mield. 

Pittáámsämikielân almostuvá sänikirje roovvâdmáánust. Kirjijn lii porgâm kielâtotkee *Josh *Wilbur. Sun lii jo ráhtám pittáámsämikielâ kielâoppâkirje. 

– Tääl mij tarbâšep val oppâkiirjijd párnáid já nuoráid, lohá *Steggo. 


Párnáid tehálâš peessâp pääihist-uv kuullâđ kielâ 

– Kielâ tile iälá ulmui peht. Mij pyehtip luuhâđ, et sämikielâ lii uáli tehálâš, mut te vuáháduvâst mij ep čääiti tom. Mij ep keevti kielâ, epge mij oopâ kielâ, lohá *Steggo. 

– Muu mielâst ohtâ vädisvuođâin lii tot, et ulmuin iä láá naavcah oppâđ kielâ. Haalu kale kávnoo, mut mij tuođâi ferttip oppâđ kielâ já porgâđ kielâ ooppâm máhđulâžžân. 

Peter *Steggo tiädut, et veikkâ párnááh liččii-uv pittáámsämikielah párnáikäärdist, te lii siämmáá tehálâš, et sij peesih pääihist-uv kuullâđ kielâ vanhimijn.
