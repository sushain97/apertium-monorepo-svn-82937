Taat kirje lii säämi tyejiseervi Sámi Duodji ry toohâm kejâstâh Suomâ sämikuávlu sämimáccuháid teevstâi já čuovâkuuvij häämist. Kirjehaahâ vuolgij joton jieškote-uv kuávluin Tave-Suomâst toollum sämimááccuhseminaarijn, main čaittâluvvojii Suomâ sämikuávlu sämimáccuheh já toi kevttim sämmilâšuáinimčievâst kejâdijn. Mááccuhčaittâlmij ohtâvuođâst maaŋgah jotteeh paccii aibâšiđ kirjálâš tiäđu sämimáccuhijn já toi kevttimist, já vástádâssân taan táárbun šoodâi taat kirje. 

Kirjeest čaittâluvvojeh tevstâiguin já kuvijguin Suomâ sämikuávlu máccuheh, moh láá vittâ sierânâs maali. Sämimááccuh lii uáinojeijee uási sämikulttuur já tot kuáddá ennuv siärvuslâš já kulttuurlâš informaatio já tot meiddei riävdá ääigi já ulmui mield. Mááccuh kuárroo ain kevttes mield, já tast puáhtá uáiniđ, mon perrui, suuhân, siijdân tâi kuávlun mááccuh kevttee kulá.

Kirje valmâštum lii vaattâm maaŋgâi ulmui äŋgiris pargo já moovtâ. Mij halijdep adeliđ stuorrâ kijttodijd toid puohháid ulmuid, kiäh láá jieijâs uásild išedâm taam kirje valmâštum. Eromâš lieggâsávt kijttep haavâ ruttâdeijeid, Suomâ Sämitige kulttuurlävdikode já Suomâ Kulttuurruttârááju. Sii ruđâlâš torjuuttáá taam kirje ij liččii puáhtám almostittiđ. 

Iänoduvâst juovlâmáánust 2009