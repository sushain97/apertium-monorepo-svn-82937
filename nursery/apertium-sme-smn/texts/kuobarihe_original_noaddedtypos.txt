"Tääl lii lamaš pyeri kuobârihe" 

– Peesihajâšovkkâhist šadda njaalgâ risotto
Peesihajâšoovkâh adai matsutake lii japanlij hersku, já šiev peesihajâkuobbârij oovdâst mäksih jobâ maaŋgâid čuođijd euroid. Säämist tom ij kuittâg vala finnii kaavpijn tâi purâdemsoojijn viijđáht. Avveellâš Johanna Alatorvinen ráhtá matsutakest kuobârrisotto.

– Taid kalga tääbbin enâmist kuáivuđ, Johanna Alatorvinen čielgee já norá ruškis kuobbârijd.

Kuobbâr nommâ lii peesihajâšoovkâh adai matsutake. Tot lii japanlij hersku, já šiev peesihajâkuobbârij oovdâst mäksih jobâ maaŋgâid čuođijd euroid. Säämist tom ij kuittâg vala finnii kaavpijn tâi purâdemsoojijn viijđáht.

Johanna Alatorvinen kiävttá peesihajâšoovkâh tuše jieijâs anon. Tot lii šoddâm pyereest taan čoovčâ kuittâg Njellimist.

– Tääl lii lamaš pyeri kuobârihe, jyehi ive ij lah návt pyeri kuobârihe, Johanna Alatorvinen muštâl.

Peesihajâkuobbâreh šaddeh kuolbânijn já taid puáhtá ovdâmerkkân passeeđ já kevttiđ risottost tâi pastapurrâmâšâst.