Inarilainen: Anára gieldda bargiin eai gáibit sámegiela máhtu

Sámediggi lea sávvan, ahte Anára gielda bargiid bálkádettiin geahčašii sámegiela erenomáš ánsun, vaikko dat ii livččege virggi dahje bargosaji gelbbolašvuođagáibádussan. Gielda ii goittotge áiggo dás duohkoge gáibidit sámegiela máhtu buot bargiin.

Anára gielda ii áiggo boahttevuođasge gáibidit buot iežas bargiin sámegiela máhtu, muitala Inarilainen-aviisa. Sámegiella lohkko dás duohkoge erenomáš ánsun dárbbu mielde gieldda virggiid ja eará bargosajiid deavddedettiin. Ná vástida Anára gielddaráđđehus Sámediggái, mii lei sádden gildii evttohusa sámegielat bálvalusaid ordnemis gieldda iešguđet surggiin.

Sámediggi lei earet eará sávvan, ahte gielda virggiid ja eará bargosajiid deavddedettiin geahčašii sámi giellalága vuođul sámegiela máhtu erenomáš ánsun, vaikko dat ii livččege gelbbolašvuođagáibádussan.

Sámediggi oaidná, ahte gielddas livčče vejolašvuohta mearridit sámegiela máhtu gelbbolašvuođagáibádussan.
