Iänuduv kieldâstivrâ savâstâl patâreijei väldimist 

Iänuduv kieldâstiivrâst savâstâlleh onne vuossaargâ suullân 20 patâreijeesaajeest. 

Iänuduv kieldâstivrâ savâstâl onne vuossaargâ čuákkimstis patâreijei väldimist. 

Kieldâhovdâ arvâl kieldâstiivrân ráđádâlškyettiđ EJB-kuávdáin patâreijei väldimist kieldân aassâđ, áigumuššân ličij puáttee ive loopâ räi ráđádâllâđ suullân 20 patâreijeesaajeest.

Laapi EJB-kuávdáš lii iävtuttâm vyesimáánust 2016 ráđádâlmij algâttem patâreijei väldimist Kiemâeennâm, Simo, Pello, Paje-Tuárnus, Iänuduv, Kittâl, Muonio, Pelkosenniemi, Posio, Salla, Suovâkuoškâ, Aanaar, Suáđigil já Ucjuuvâ kieldáid. 

EJB-kuávdáš iävtut Laapin 600 saijeed patâreijeid 

Tijmá Suomân pottii paijeel 32 000 torvosajeocced, mii lii love kerdid eenâb ovdebij iivij iähtun. 

Pargo- já iäláttâstoimâttâh lii pieijâm ulmen Laapi EJB-kuávdážân, et Laapi kieldâin kolgâččij taan ive kavnuđ saje aldeláá 900 patâreijei. EJB-kuávdáá jieijâs arvâlus soojijn lii suullân 600, mon mield tot lii toohâm iävtuttâsâid kieldâsoojijn kieldáid, main lii vuástáväldimkuávdáš. 

Gieldasajeh tarbâšuvvojeh meiddei patâreijeid, kiäh puátih njuolgâdis patâreijeileeirâin. Sii juávhust láá ennuv páárnášperruuh, kiäid lii älkkeb vuáháduđ kieldân njuolgist patâreijeileeirâst. 

Laapi EJB-kuávdáást tuáivuh, et meiddei toh Laapi kieldah, main ij lah vuástáväldimkuávdáš patâreijeid, uásálistáččii paargon patâreijei vuástáväldimist.