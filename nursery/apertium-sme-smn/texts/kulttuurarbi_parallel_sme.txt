MIN ÁRBI - SÁMI EALLI KULTURÁRBI
Seminára ga 5.10.2016 dmu 10.00 – 16.15
Sámekulturguovddáš Sajos, Anár
Suopma vuolláičálii Unesco ávnnahis kulturárbbi suodjaleami guoski soahpamuša jagi 2013. Ávnnahis kulturárbi lea ealli árbi, mii lea olbmuid árggas fárus. Dat sáhttá leat ovdamearkan njálmmálaš árbi, duodjedáidu, loaiddasteaddji dáidda, rituálat ja ávvudoalut dahje luonddu guoski dieđut ja dáiddut. Giđđat rahppon Ealli árbbi wikilogahallan fállá servošiidda vejolašvuođaid ovdanbuktit iežaset ávnnahis kulturárbbi. http://wiki.aineetonkulttuuriperinto.fi
Sávvojuvvo, ahte Sámi ealli kulturárbi -seminára ovddida guovllu ealli kulturárbbi kártema. Semináras muitaluvvo dárkilabbot Unesco soahpamušas sihke ealli árbbi gáhttema proseassas. Beaivvi áigge gullat sáhkavuoruid ealli árbevieruid sierra surggiin. Seminárabeaivve áigge lágiduvvojit maiddái bargobájit, gos sáhttá joatkit ságastallama.
Seminára lea nuvtta ja rabas buohkaide ja sávvojuvvo, ahte dat juksá viidát iešguđetlágan doaibmiid, organisašuvnnaid, dutkiid, museadoaimma, dáiddáriid sihke ovdamearkan turismadoaibmiid.
Seminára lágidit ovttasbarggus Museolágádus, Sámearkiiva, Sámemusea Siida, Sámi oahpahusguovddáš ja Sámediggi.
Buresboahtin !
Lassidieđut ja almmuheapmi 26.9.2016 dmu 16:00 rádjai.

Leena Marsio leena.marsio(at)museovirasto.fi, tel. +358 29533 6017 Riitta Orti-Berg riitta.orti-berg(at)samediggi.fi tel. +358 10839 3103
www.aineetonkulttuuriperinto.fi


SEMINÁRA PROGRÁMMA
MIN ÁRBI – SÁMI EALLI KULTURÁRBI

Gaskavahkku 5.10.2016 dmu 9:30 – 16:15
9.30 Káfestallan
10.00 Rahpansánit, ságajođiheaddji Tiina Sanila-Aikio ja kulturlávdegotti ságajođiheaddji Aslak Holmberg, Sámediggi
10.10 Dearvvahussánit Musealágádus, bajimuš hoavda Juhani Kostet, Musealágádus
10.20 Ávnnahis kulturárbi ja Unesco soahpamuš Suomas, koordináhtor Leena Marsio, Musealágádus
10.40 Sámi ealli árbi museas, amanuensa Anni Guttorm, Sámemusea Siida
11.00 Arkiivvat ealli kulturárbbi doarjjan ja inspirášuvdnan, bajit dárkkisteaddji Inker-Anni Linkola, Sámearkiiva
11.20 Sámi kulturárbbi oamasteapmi, birasčálli Anni-Helena Ruotsala, Sámediggi
11.40 Sámi ávnnahis kulturárbi ja dan suodjaleapmi, dutkidoavttir Klemetti Näkkäläjärvi, Lappi universitehta
12.00-13.00 boradeapmi (mávssuvuloš)

13.00 Geahčastat sámi ealli árbái
Marja Helander filbma Trambo, ovdanbuktá leanadáiddár Anne Kirste Aikio, Dáidaga ovddidanguovddáš
Máinnas bajásgeassin, doaimmajođiheaddji Petra B. Magga-Vars, Sámi mánáidkulturguovddáš Mánnu
Juoiggus ja luondu, kulturlávdegotti ságajođiheaddji Aslak Holmberg, Sámediggi
Manláhkai skuvlejumiin seailluhuvvo ja sirdojuvvo duodjeárbi ? oahpaheaddji Anniina Turunen, Sámi oahpahusguovddáš
Deanu guolástanárbevierru, dieđiheaddji Pentti Pieski, Meahciráđđehus
Katrilli nuortalaškultuvrras, ságajođiheaddji Tanja Sanila, Nuortalaškulturvuođđudus
14.00-14.30 Káfestallan
14.30-15.15 Bargobájit
1. Manin ja mat ealli sámeárbevierut ealli árbbi wikilogahallamii?
2. Sámi ealli árbevieru gáhtten – maid sáhttit bargat ovttas eanet?
3. Maid Unesco soahpamuš sáhttá addit sámeárbevieruid gáhttemii? Manláhkai barggu galggašii ovddidit?
15.15-16.00 Čoahkkáigeassu bargobájiid bohtosiin, ságastallan
16:00-16.15 Seminára loahpaheapmi, ságajođiheaddji Tiina-Sanila Aikio, Sámediggi
Seminára ságajođiheaddjin doaibmá kulturčálli Riitta Orti-Berg, Sámediggi
Seminára lea vejolaš čuovvut maiddái gáiddusoktavuođain liŋkka bokte http://sogku.fi/live/
Seminára gielat leat suomagiella, davvisámegiella, anárašgiella ja nuortalašgiella.
Almmuheapmi: 26.9.2016 dmu 16.00 rádjai.
Leena Marsio
leena.marsio@museovirasto.fi / tel. +358 29533 6017
Riitta Orti-Berg
riitta.orti-berg@samediggi.fi / tel. +358 10839 3103