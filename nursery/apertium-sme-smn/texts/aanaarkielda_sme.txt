Buresboahtin Anára gildii

Anára gielda lea Suoma stuorámus, badjel 17 000 km2. Čáhceviidodat lea badjel 2 000 km2, mas Anárjávrri oassi lea sullii bealli. Duháhiid jávrriid ja sulluid gaskii čáhket čuođit duoddarat, mat hábmejit duovdaga profiilla.

Anár lea Suoma stuorimus gielda. Anáris lea čáppa ja fámolaš luondu, mas sáhttá leat duođai čeavlái. Anára bearal ja golleárdna lea áidnalunddot ja čáppa Anárjávri, mii lea Suoma goalmmádin stuorimus ja nubbin čiekŋaleamos jávri. Luonddu árvvuide ja buhtisvuhtii vuođđuduvvi anárlaš eallinvuohki lea geasuheaddji ja miellagiddevaš.

￼
Hálddahusbálvalusat

Gieldalága 16 §:a mielde gielda mearrida hálddahusas ordnemis gielddalágas ásahuvvon vugiin. Hálddahusa ordnemii stivra dohkkeha dárbbašlaš jođihannjuolggadusaid, main meroštallo gieldda iešguđetge eiseválddiin sihke sin doaimmain, doaibmaválddi juohkimis ja bargguin. Gieldda hálddahus lea ordnejuvvon hálddahusnjuolggadusain.

Anára gieldda hálddahusossodaga ovddasvástádus lea vuosttažettiin stivrra ja gielddaráđđehusa dárbbašan ja gieldda oktasaš hálddahuslaš ja eará bálvalusat. Hálddahuslaš oktasaš bálvalusat leat vuosttažettiin gieldda demokratiija ollašuvvamii laktáseaddji ja ekonomiija- ja doaimmaplánen mat dorjot dan ja earenoamážit konsearnaruhtadoaloloahpaheami stivren ja stivrra ja gielddaráđđehusa dárbbašan doarjjabálvalusat. Hálddahusossodagas lea váldon vuhtii maid gieldda oktasaš diehtohálddahus ja bargosuodjalus. Hálddahusossodaga bargguide gullá gieldalaččaid dorvvolašvuhtii ja buresveadjimii laktáseaddji plánema oktiiheiveheapmi.

￼Anáris ásset sullii čiežaduhát nana olbmo. Leatgo don čuovvovaš?



NIEGADATGO GÁIDDUSBARGGUS?

Dan sáhttá bargat buoremusat Anáris. Anáris gieldda bálvalusat doibmet bures, leš dal sáhka dearvvašvuođabálvalusain, buohccedivššus dahje vuođđooahpahusas. Gielda ráhkada lávaid duovdagiidda, maid birra eará guovlluin sáhttá fal niegadit.
Anáris lea vejolaš fidnet maid áidnalunddot ámmátskuvlejumi, dannego dáppe sáhttá lohkat earet eará sámegielaid ja -kultuvrra, dahje vaikko turismma. Gáiddusoahpahusa vehkiin oahpu gazzan ja sierralágan dáhpáhusaide oassálastin lea vejolaš vaikko ruoktosoffas.

Anára dáhpáhusat dohppejit mielddiseaset. Jahkásaččat Anár- vahkut ja máŋggat sierra dáhpáhusat čohkkejit olbmuid oktii vásihit ja eallit mielde.

￼Anárlaš fitnodatdoaibma vuođđuduvvá árktalaš lundui ja álbmogiidgaskasaš sajádahkii Barentsa guovllus. Dat fállet vejolašvuođaid luondo- ja kulturturismii birra jagi, ođđa hutkás galbmateknologiijai ja árbevirolaš ealáhusaide.

“Anáris leat dan mielas, ahte fitnodatolmmožin bargan gánnáha. Gielda veahkeha mielas fitnodatolbmuid, ja lohpe- ja lávvaáššit doibmet lunddolaččat hui njuovžilit.”
￼
Luondu ealiha, virkkosmahttá ja addá ođđa jurdagiid. Muorra, golli, fuođđu, muorjjit ja guolit gárvánit albma buktagin.

Eurohpa Uniovnna davimus girdingieddi ja gieskat viiddiduvvon girdinstašuvdna Avvilis bálvalit jahkásaččat badjel 140 000 mátkkošteaddji.

Anáris leat máilmmi davimus, alladását galbmatestenguovddážat, mat doibmet siste ja olgun birra jagi.

“Anáris leat dan mielas, ahte fitnodatolmmožin bargan gánnáha. Gielda veahkeha mielas fitnodatolbmuid, ja lohpe- ja lávvaáššit doibmet lunddolaččat hui njuovžilit.”

Luondu ealiha, virkkosmahttá ja addá ođđa jurdagiid. Muorra, golli, fuođđu, muorjjit ja guolit gárvánit albma buktagin.

Eurohpa Uniovnna davimus girdingieddi ja gieskat viiddiduvvon girdinstašuvdna Avvilis bálvalit jahkásaččat badjel 140 000 mátkkošteaddji.

￼Boazodoallu lea okta Anára dehaleamos ealáhusain.

Anáris leat máilmmi davimus, alladását galbmatestenguovddážat, mat doibmet siste ja olgun birra jagi.

Geasuheaddji Anára-Suoločielggi- turismaguovllus lea Suoločielggi turismaguovddáš, gos leat máŋggabealat bálvalusat. Anára turismaguovllus fas leat máŋggat persovnnalaš gilážat. Ijastallat sáhttá alladását hoteallain ja barttain ja maiddái barttain meahcis.

Anára-Suoločielggi turismaguovllus leat guokte Suoma stuorimus álbmotmeahci; Leammi álbmotmeahcci ja Urho Kekkonena álbmotmeahcci. Viiddes meahcceguovllut, bures merkejuvvon vánddardan- ja vázzinbálgát sihke máŋggat čázádagat fállet vásáhusa eakti, árktalaš lundui.

”It sáhte govahallat, makkár sáhttá leat luopmu Anáris, don fertet ieš dan vásihit. Buot dahkkojuvvui, mii lohpiduvvui ja juobe eanetge. Muittán dan agibeaivve.”

Guovssahasat lapmudit ja libaidit almmis dálveijaid ja ruški fas ávvuda ivnniidisguin čakčat.

Geassit beaivváš báitá birra jándora. Dalle giige ii oađe!
Anáris gávdnojit erenomáš kulturhistorjá ja ealli kulturfálaldagat. Gávnna dáppe iežat lihku gollebihtáža!
￼


￼

