Suomâ kulttuurruttârááju Lappi ruttârááju išeruuđah láá uuccâmnáál 10.1.-10.2.

Lappi ruttârááju tuárju eromâšávt Laapist tohhum kulttuurpargo já tieđâlii tutkâmuš. Suomâ kulttuurruttâráájust láá 17 eennâmkodderuttârááijud.

Išeruuđâi meerridmist ovdâsaajeest láá eennâmkoddeest šoddâm teikâ tobbeen ässee ulmuuh já eennâmkoddeest tábáhtuvvee teikâ tohon čujottum tieđâlâš teikâ taiđälâs pargo já eennâmkoodán merhâšittee kulttuur- já odedemhaavah, kulttuurruttâráájust muštâleh.

Ruttârááju išeruuđâin meerrid oovce jeessân tipšomkodde, kost láá ovdâsteijen ruttârááju toimâkuávlu taaidâ-, tieđâ, siärvádâh- já ekonomiaäššitobdeeh.