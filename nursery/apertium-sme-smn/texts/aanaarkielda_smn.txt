Tiervâpuáttim Aanaar kieldân

Aanaar kieldâ lii Suomâ stuárráámus, paijeel 17 000 km2. Čäcivijđodâh lii paijeel 2 000 km2, mast Aanaarjäävri uási lii suullân peeli. Tuháttij jaavrij já suollui kooskân šiettih čyeđeh tuoddâreh, moh hämmejeh profiilijnis enâduv.

￼Aanaar lii Suomâ stuárráámus kieldâ. Anarist lii mučis já vuáimálâš luándu, mast puáhtá leđe tuođâi čiävláá. Aanaar kässeekeđgi já aarniäitti lii áinoošlajâsâš já mučis Aanaarjävri, mii lii Suomâ kuálmádin stuárráámus já nubben jieŋâlumos jävri. Luándu árvoid já putesvuotân vuáđuduvvee aanaarlâš eellimvyehi lii kiäsutteijee já mielâkiddiivâš.


Haldâttâhpalvâlusah

Kieldâlaavâ 16 § mield kieldâ meerrid jieijâs haldâttuv orniimist kieldâlaavâst meridum vuovijn. Haldâttuv ornim várás váldustivrâ tuhhit tárbulijd jođettemnjuolgâdusâid, main merideh kieldâ sierâ virgeomâhâin sehe tai tooimâst, toimâvääldi jyehimist já pargoin. Kieldâ haldâttâh lii uárnejum haldâttâhnjuolgâdussáin.

Aanaar kieldâ haldâttâhuásádâh västid ovdâsajasávt váldustiivrâ já kieldâstiivrâ tarbâšem já kieldâ ohtsijn haldâtlijn já eres palvâlusâin. Haldâtliih ohtsiih palvâlusah láá ovdâsajasávt kieldâlii demokratia olášumán lohtâseijee já tom tuárjoo ekonomia- já toimávuávám já eromâšávt konsernruttâtuálulopâttem stivrim sehe váldustiivrâ já kieldâstiivrâ tarbâšem toorjâpalvâlusah. Haldâttâhuásáduvvâst láá huolâttâm meid kieldâ ohtsii tiätuhaldâttuvvâst já pargosuojâlmist. Kieldâässei torvolâšvuotân já pyereestvajemân lohtâseijee vuávám oohtânheiviittem kulá haldâttâhuásáduv pargoid.


￼Anarist láá suullân čiččâmtuhháát noonâ persovnid. Lah-uv tun čuávuvâš?



NIEVDAH-UV KÁIDUSPARGOOST?

Tom puáhtá toohâđ muččâdumosávt Anarist. Anarist kieldâpalvâlusah
tuáimih pyereest, lâiba saahâ tiervâsvuođâpalvâlusâin, peivitipšoost, pyecceetipšoost tâi vuáđumáttááttâsâst. Kieldâ ráhtá kaavaid enâduvváid, main eres saajeest pyehtih tuše nievdâđ.
Anarist uážžu meid áinoošlajâsâš áámmátškovlim, ko tääbbin puáhtá luuhâđ eres lasseen sämikielâid
já -kulttuur. Tâi mađhâšem. Káidusmáttááttâs aansust luuhâm já jieškote-uv tábáhtussáid uásálistem lii máhđulâš veikkâ päikkisohváást.

Aanaar tábáhtuseh tuáppejeh fárusis. Ihásiih Aanaar-ohoh já maaŋgah sierâlágán tábáhtuseh čuákkejeh ulmuid oohtân feeriđ já eelliđ mieldi.

￼Aanaarlâš irâtteijeetoimâ vuáđuduvá arktâlâš luándun
já aalmugijkoskâsâš sajadâhân Baarents kuávlust. Toh fäällih máhđulâšvuođâid luándu- já kulttuurmaađhâšmân, innovatiivlâš kolmâteknologian já ärbivuáválâš iäláttâssáid. 

￼Arktâlâš irâtteijeetoimâ tegu aanaarliih tom pargeh.
“Anarist láá tom mielâ, et irâtteijen kannat leđe. Kieldâ iššeed mielâstis, já lope- já kaavamääših tuáimih luándulávt já njyebžilávt.”
– Irâtteijeepeerâ Anarist
￼￼Puásuituálu lii ohtâ Aanaar merhâšitteemuin iäláttâsâin.
￼
Luándu virkosmit já eeleet sehe addel uđđâ jurduid. Muorâ, kolle, meccivalje, myerjih já kyeleh valmâštuveh olmâ pyevtittâssân.
EU tavemus kirdemkieddi já kieskâd vijđedum kirdemsajattâh Avelist palvâlává ihásávt paijeel 140 000 mađhâšeijed.
Anarist láá maailm tavemuuh, ollâtásásiih kolmâtestamkuávdááh, moh tuáimih siste já olgon pirrâ ive.
￼

“Anarist láá tom mielâ, et irâtteijen kannat leđe. Kieldâ iššeed mielâstis, já lope- já kaavamääših tuáimih luándulávt já njyebžilávt.”

Luándu virkosmit já eeleet sehe addel uđđâ jurduid. Muorâ, kolle, meccivalje, myerjih já kyeleh valmâštuveh olmâ pyevtittâssân.

EU tavemus kirdemkieddi já kieskâd vijđedum kirdemsajattâh Avelist palvâlává ihásávt paijeel 140 000 mađhâšeijed.

￼Puásuituálu lii ohtâ Aanaar merhâšitteemuin iäláttâsâin. 

Anarist láá maailm tavemuuh, ollâtásásiih kolmâtestamkuávdááh, moh tuáimih siste já olgon pirrâ ive.

Kiäsutteijee Aanaar–Suáluičielgi -mađhâšemkuávlust láá Suáluičielgi mađhâšemkuávdáš maaŋgâpiälálâš palvâlusâidiskuin sehe maaŋgah persovnliih siijdah. Ijâstâllâđ puávtáh ollâtásásijn hotellijn sehe tuuváážijn, moh láá meeccist.

Aanaar-Suáluičielgi mađhâšemkuávlust láá kyehti Suomâ stuárráámus aalmuglâšmeeci; Lemmee aalmuglâšmecci já Urho Kekkos aalmuglâšmecci. Vijđes meccikuávluh, pyereest merkkejum vajâldem- já vandârdempálgáh sehe maaŋgah čácáduvah fäällih máhđulâšvuođâ kuáhtáđ rievtis arktâlâš luándu.

”Luámun Anarist ij pyevti rahttâttâđ, tom puáhtá tuše feeriđ. Lopádâsah lonestuvvojii já joba eenâb-uv. Muštám tom avepeeivi.”


Kuovsâkkâsah lomodeh tälvi-iijâst já ruške áávvud ivnijdiskuin čohčuv.

Keessiv páštá piäiváš pirrâmpeeivi miätá. Talle ij kihheen uáđi!
Anarist kávnojeh ennuu eromâš kulttuurhistorjá já ellee kulttuur falâlduvah. Kaavnâ jieijâd kollepitá!


