Iänuduv kieldâstivrâ savâstâl patâreijeid väldimist 

Iänuduv kieldâstiivrâst savâstâlleh onne vuossaargâ pirrâsijd 20 patâreijeesaajeest. 

Iänuduv kieldâstivrâ savâstâl onne vuossaargâ čuákkimstis patâreijeid väldimist. 

Kieldâhovdâ arvâl kieldâstiivrân ráđádâlškyettiđ *EJB-kuávdáin patâreijei väldimist kieldân aassâđ, áigumuššân ličij puáttee ive loopâ räi ráđádâllâđ pirrâsij 20 patâreijeesaajeest. 

Laapi *EJB-kuávdáš lii iävtuttâm vyesimáánust 2016 ráđádâlmij #algâttem patâreijei väldimist *Giemaeatnama, Simo, Pello, *Badje-Durdnosa, Iänuduv, Kittâl, #Muoná, Pelkosenniemi, Posio, Salla, Suovâkuoškâ, Aanaar, Suáđigil já Ucjuuvâ kieldáid. 

*EJB-kuávdáš iävtut Laapin 600 saijeed patâreijeid 

Tijmá Suomân pottii paijeel 32 000 torvosajeoccee, mii lii love kerdid eenâb ovdebij iivij iähtun. 

Pargo- já iäláttâstoimâttâh lii pieijâm ulmen Laapi *EJB-*guovddášii, et Laapi kieldâin kolgâččij taan ive kavnâđ saje aldeláá 900 patâreijei. *EJB-*guovddáša jieijâs arvâlus soojijn lii suulân 600, mon mield tot lii toohâm iävtuttâsâid kieldâsoojij pirrâ kieldáid, main lii väldimkuávdáš. 

Gieldasajeh tarbâšuvvojeh meiddei patâreijeid, kiäh puátih njuolgâdis patâreijeileeirâin. Sii siste láá ennuv páárnášperruuh, kiäid lii älkkeb vuáháduđ kieldân njuolgâdis patâreijeileeirâst. 

Laapi *EJB-kuávdáást tuáivuh, et meiddei toh Laapi kieldah, main ij lah väldimkuávdáá patâreijeid, uásálistáččii paargon väldiđ vuástá patâreijeid.