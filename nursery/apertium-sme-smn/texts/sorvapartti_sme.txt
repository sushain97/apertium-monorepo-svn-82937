Riska beaškkehit ealgga njeaigga lea stuorámus čakčat – Printe alccet fuođđolihkuhisvuohtamearkka

Suoma fuođđoguovddáš ávžžuha biilavuoddjiid doallat fárus fuođđolihkuhisvuohtamearkka ealgabártti várás.


Riska beaškkehit ealgga njeaigga lea stuorimus čavčča áigge.

Suoma fuođđoguovddáš ávžžuha biilavuoddjiid doallat fárus fuođđolihkuhisvuohtamearkka, mas leat rávvagat stuorra fuođđobárttiid várás ja mainna sáhttá merket bártesaji.

Fuođđolihkuhisvuohtamearkka sáhttá printet Suoma fuođđoguovddáža neahttasiidduin.

Muitte njoahcudit leavttu

Ealgaeallit johtet erenoamáš olu čakčat, go lea ragatáigi ja bivdoáigi.

Eallit maid johtet lunddolaččat dálveguohtoneatnamiidda.

– Biilavuoddjit ja earát geat johtet johtolagas galget leat várrugasat ja vuoddjit heivvolaš leavttuin eandalitge seavdnjadin, muittuhit Suoma fuođđoguovddážis.

Ealgaeallit johtet aktiivalaččat iđit- ja eahketveaiggis. Danin galgá leat várrugas johtolagas go sevnnjoda, erenomážit guokte diimmu áigge dan ovdal ja maŋŋá, go beaivváš luoitá dahje badjána.