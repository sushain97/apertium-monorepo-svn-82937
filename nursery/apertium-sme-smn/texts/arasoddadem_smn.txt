Sämikielâliih arâšoddâdempalvâlusah Aanaar kieldâst
 
Aanaar kieldâ arâšoddâdem toimâmjurdun lii faallâđ páárnán šiev já torvolâš arâšoddâdemsaje, kost pärni mákkoo já mii tuárju päärni täsitiädulâš šoddâm, ovdánem já oppâm. Arâšoddâdem tehálumâš áárvuh láá torvolâšvuotâ, ávusvuotâ, mietimielâsâšvuotâ, iärrâsij kunnijâttem, soováášvuotâ já täsiárvusâšvuotâ. Arâšoddâdem toimâm stiverejeh väldikodálâš arâšoddâdem vuáđuseh (2003), ton vuáđuld rahtum Aanaar kieldâ arâšoddâdemvuávám sehe sämmilâš arâšoddâdemvuávám. Taan lasseen juáháš arâšoddâdemohtâdâh ráhtá jieijâs ohtâdâhkuáhtásâš vuávám jyehi ive.
 
Arâšoddâdem uárnejeh uásipeivikiäččun (enâmustáá 5h/pv) tâi olespeivikiäččun (paijeel 7h/pv). Aanaar kieldâst uárnejeh lasseen meiddei olespeivikiäju (5-7-h/pv) enâmustáá 35 tijmed ohhoost. Arkâpeivij tuáimee peivijuávhui lasseen lii máhđulâšvuotâ suomâkielâlâš vuárákiäčun vanhimij pargovuárui mield. Vuárukiäju uárnejeh Suáluičielgi peivikiäjust, Avveel peivikiäju Karpalot-juávhust sehe Aanaar peivikiäju Tammukat-juávhust.
Aanaar kieldâ peivikiäju vástádâšpersovnin tuáimá peivikiäju hovdâ.
 
Arâšoddâdemtoimâttâh lii virgetáálust Avelist (ču. Piiskuntie 2).
 
Kieldâst tuáimá kyehti orjâlâškielâlâš peivipäikkijuávhu, kyehti nuorttâlâškielâ kielâpiervâl sehe kulmâ anarâškielâ kielâpiervâl, maid paijeentuálá Anarâskielâservi ry.
 
Avveel peivipääihi orjâlâškielâlâš juávkku Násti, Avveel
Aanaar peivipääihi orjâlâškielâlâš juávkku Urbi, Aanaar
Nuorttâlâškielâ kielâpiervâl Pe´sser, Avveel
Nuorttâlâškielâ kielâpiervâl, Čevetjávri
Anarâskielâ kielâpiervâl Kuáti, Avveel (uástimpalvâlus)
Anarâskielâ kielâpiervâl Piervâl, Aanaar (uástimpalvâlus)
Anarâskielâ kielâpiervâl Piäju, Aanaar (uástimpalvâlus)
 
Arâšoddâdemsaje occoo kieldâst, mii meiddei piärá peivikiäččumáávsuid.
 