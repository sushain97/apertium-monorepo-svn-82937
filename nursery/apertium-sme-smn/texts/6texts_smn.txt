Text 1.

Sämirääđi kulttuurlävdikodde lii kiddim huámášume, et tyejiprojekteh láá uážžum uccáá kulttuurtorjuid ivij 2010-2015. Tääl kulttuurlävdikoddeest vyerdih, et eromâšávt tuáijáreh já tyejeest kiddiistum ulmuuh oceh kulttuurtorjuu. 

Sämirääđi kulttuurtorjuid puáhtá uuccâđ elekronlávt sii nettisiijđoi peht. Uuccâmäigi nohá 31.1.2016.

Text 2.

Yle Uđđâseh tv-vuolgâttâs páácá onne juovlâpuudân, mii pištá 4.1.2016 räi. 
Taveriijkâlâš uđđâseh pääcih meiddei oinuuhánnáá juovlâpoosij ääigi. 
Uđđâseh mäccih tv:n siämmáá peeivi ko Yle Uđđâseh, 4.1.2016.

Yle Uđđâseh – prgojuávkku tuáivut puohháid puorijd juovlâid já luholii uđđâ ive!



Text 3.

Seervâ juovlâááptu YLE Säämi Juovlâtiervuođah –vuolgâttâsân!

Yle Säämi vuolgât oppeet ärbivuáválii Juovlâtiervuođah-radiovuolgâttâs juovlâááptu, 24. peeivi juovlâmáánu, tijme 9-12. Tun puávtáh servâđ vuolgâttâsân já vuolgâttiđ jieijâd tiervuođâid! Juovlâááptu tiervuođah- vuolgâttâs stivrejeh Jovnâ Aikio, Anne Kirste Aikio já Heli Huovinen. 



Text 4.

AHR: Tanja Sanila lii nuorttâlij ovdâolmooš, vaidâlmeh hilgojii

Alemus haldâttâhriehti hilgo vaidâlmijd, maid lijjii toohâm nuorttâlij ovdâolmoošvaaljâin. AHR Tave-Suomâ haldâttâhrievti miärádâsân, já Tanja Sanila lii AHR mielâst tohálâš toimâđ nuorttâlij ovdâolmožin. 

Moonnâm vyesimáánust Tave-Suomâ haldâttâhriehti hilgoi puoh vaidâlmijd, moh lijjii tohhum nuorttâlij ovdâolmoošvaaljâst. Tave-Suomâ haldâttâhriehti tulkkui nuuvt, et nuorttâlâšlaavâst ij lah miäruštâllum tárkká tot, mon viijđáht já pyereest ovdâolmooš kalga mättiđ nuorttâlâškielâ. 

Taan miärádâsâst tohhui kesimáánust 2015 jotkâvaidâlem alemuu haldâttâhriähtán. Jotkâvaidâlmist moittii tom, et haldâttâhriehti tulkkoo puástud nuorttâlâšlaavâ 46 paragraf. Alemus haldâttâhriehti tieđeet, et sij láá kieđâvuššâm ääši iäge sij mute tave-Suomâ haldâttâhrievti miärádâs tuhhiittiđ Sanila ovdâolmožin.


Text 5.

Haldâttâhriehti: Čielgiimij vuáđuld Tanja Sanila kalga onnuđ nuorttâkielâg olmožin

Yle Säämi uážžum tiäđui mield Tave-Suomâ haldâttâhriehti áigu tuorâstuv peiviv celkkiđ, et Tanja Sanila kalga anneeđ nuorttâkielâg olmožin. Tondiet sun tohhee nuorttâlij ovdâolmožin, kii nuorttâlâšlaavä mield kalga mättiđ nuorttâlâškielâ. 

Tave-Suomâ haldâttâhriehti addel tuorâstuv peiviv virgálii miärádäs ovdâulmuu vaaljâst tohhum vaidâlmijn. Haldâttâhriehti hilgo puoh vaidâlmijd ääšist. Yle Säämi uážžum tiäđui mield Tave-Suomâ haldâttâhriehti ciälkká, et Tanja Sanila kalga anneeđ nuorttâkielâg olmožin. Tondiet sun tohhee ovdâolmožin, kii nuorttâlâšlaavâ mield kalga mättiđ nuorttâlâškielâ. 

Text 6.

Väideeh cuoiguu Sanila kielâtááiđu já vaaljâlävdikode pargo

Ovdâulmuu vaaljâst roovvâdmáánust lijjii váidám ovdiih ovdâulmuukyevtis Raimo Gauriloff já Veikko Feodoroff sehe sämitige jeessân Tauno Haltta. 

Sij vuáđuštâllii vaidâlmijd toin naalijn, et sii mielâst Tanja Sanila ij teevdi nuorttâlâšlaavä vátámâšâid tast, et nuorttâlij ovdâolmooš kalga mättiđ nuorttâlâškielâ. 

Sij tiäduttii meiddei, et vaaljâlävdikodde lâi kuáđđám čielgiihánnáá Sanila kielâtááiđu talle ko kulmâ iävtukkâs asâttuvvojii. 


Text 7.

Takkâ puohháid luhotuáivuttâsâin!
