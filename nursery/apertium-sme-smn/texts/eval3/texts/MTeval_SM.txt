Jyehiulmuuvuoigâdvuođah já tävgipissoin pääččim sämikuávlu meccifaadâr-škovlâkolliimijn

Meccihaldâttâs pargeeh kolliistâleh oho ääigi sämikuávlu škoovlâin  muštâlmin meccišoddâdmist 
Párnááh peesih porgâm peht uápásmuđ já movtáskiđ luándun já meccijotemân 
Máttáátteijeeh uážžuh meccijotteemkulttuurân já ekosysteempalvâlussáid kullee valmâš oppâmateriaal škoovlâi anon.

Meccišoddâdmist luándu kieđâvuššoo meccivalje peeleett já párnááh jođettuvvojeh kunnijâttiđ já tipšođ luándu nuuvt, et meccivalje annoo áárvust 
Meccihaldâttâs ornim väldikodálâš Meccifaddâreh-haahâ  ruttâduvvoo pivdoelleetipšommáávsui peht.
- Meecihaldâttâs meccišoddâdem lasseen škovlâkolliimist tuárjuh sämikielâ kevttim, muštâl sämikielâlâš tieđetteijee Pentti Pieski.

Toimâlij pargopáájái ääigi párnááh peesih uápásmuđ pivdoelleetipšomân, tävgipisoin päčimân sehe pištee luándu ávhástâlmân já jyehiulmuuvuoigâdvuođáid 
Luándust jotemân párnááh peessih  uápásmuđ Lemmee aalmuglâšmeccispeelâ peht.
- Speelâ juurdân lii jotteeđ aalmuglâšmeecist já čuággiđ čuággáid 
Speelâst piergejeh párnááh, kiäh láá jottáám luándust maaŋgâpiälásávt 
Speelâ vaigâdvuođâ puáhtá vuáháduttiđ ahejuávhui mield muttemáin koččâmâšâid.  
Speelâst kalga oppâđ savâstâllâđ juávhust já tom puáhtá spellâđ juávhu mield suomâ- teikkâ sämikielân, muštâl Meecihaldâttâs anarâškielâ sárnoo spesiaalvuávájeijee Kirsi Ukkonen Luándukuávdáš Siijdâst.

Toimâliih já luándufáddásiih pargopáájáh láá mielâkiddiiviih já kyeđih párnáid positiivlijd muštoid 
Meccifaddâreh-haahâ ulmen lii pyehtiđ meccišoddâdem párnáid maaŋgâpiälásávt, meiddei toid párnáid, kiäid meccijotteem ij lah muuneeld uápis.
- Puoh párnááh iä šoodâ miäcásteijen mut vuáđuaašijd lii pyeri tiettiđ 

Iänuduvlâš Ailu Näkkäläjärvi mielâst tävgipissoin pääččim lâi hitruumus pargopáájá.  
Puásuiperrust šoddâm Ailu (12) lii hárjánâm meecist jottee 
Luándust joteh puásuipargoin, kyelipivdo- já luommimmaađhijn 
Ailu (12) lii meiddei uáinám luándust maaŋgâid elleid, poccuid, riämnjáid, soorvâid já kuobžâ-uv 
- Luándust jođedijn kalga kevttiđ jieijâs uáivi, huolâttiđ vuáválâšvuođâ aašijn, tegu tuulâ cokkiitmist, Ailu Näkkäläjärvi maainâst.

- Jyehiulmuuvuoigâdvuođáid uápásmup pantomiimčájáttâsij peht 
Párnááh já máttáátteijeeh uážžuh hárjuttâllâđ čájáttâllâmtááiđuid já siämmást luándust jotteem vuáđuääših šaddeh uápisin 
Siämmást pakkajeh reepu meccimaađhij várás, muštâl luándust jotemist kiäsuttum Yllästuoddâr luándukuávdáš Kellokas äššigâsrävvejeijee Hanna Alakulppi Meecihaldâttâsâst.

Meccifaddâreh kuállejeh 38 ohhoost vuossaargâ Iänuduv Heta já Peltovuoma škoovlâin, já majebaargâ Käresavvoon škoovlâst 
Koskoho láá vuárust  Ucjuuvâ kieldâ škoovlah, Kärigâsnjargâ já Njuárgám 
Tuorâstuv vuáru lii Aanaar siijdâ já Čevetjäävri škoovlâin 
Kollim nohá vástuppeeivi Avveel škoovlân, kost fáárust láá Vuáču škovlâliih.