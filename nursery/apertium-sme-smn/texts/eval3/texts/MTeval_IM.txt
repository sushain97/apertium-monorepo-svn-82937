Jyehiulmuuvuoigâdvuođah já tävgipissoin pääččim láá fáddán sämikuávlu meccifaadâr-škovlâkolliistâlmijn

Meccihaldâttâs pargeeh joteh oho sämikuávlust kolliistâlmin škoovlâin já sárnuh meecist jotteem aašijn 
Párnááh peesih toohâm peht uápásmuđ já movtidiđ luándu- já pivdoelleeaššijd 
Máttáátteijeeh finnejeh meecist jotteem kulttuurân já ekosysteempalvâlussáid kullee valmâš máttááttâsmateriaal škoovlâi kiävtun.

Meecist jotteem máttááttâsâst luándu kieđâvuššoo meccivalje uáinust já párnááh uápistuvvojeh kunnijâttiđ já hoittáđ luándu nuuvt, et meccivalje kunnijâttoo 
Meccihaldâttâs koordinistem riijkâvijđosâš Meccifaadâr-haahâ ruttâduvvoo pivdoelleetipšommáávsui peht.
- Meccihaldâttâs meecist jotteem máttááttâs lasseen škovlâkolliistâlmeh tuárjuh sämikielâ kevttim, muštâl sämikielâlâš tieđetteijee Pentti Pieski.

Toimâlij pargopáájáin párnááh peesih uápásmuđ pivdoelleetipšomân, tävgipissoin pääččimân sehe kilelis luándu ávhástâlmân já jyehiulmuuvuoigâdvuođáid 
Luándust jotemân párnááh peesih uápásmuđ Lemmee aalmuglâšmeccispeelâ peht.
- Speelâ juurdân lii jotteeđ aalmuglâšmeecist já nuurrâđ čuággáid 
Speelâst piergejeh párnááh, kiäh láá jottáám luándust maaŋgâpiälálávt 
Spellâ vuáháduvá ahejuávhui mield nubásmitmáin koččâmâšâid.  
Speelâst oppâp savâstâllâđ juávhust já speelâ puáhtá spellâđ jo-uv suomâ- teikkâ sämikielân, muštâl Meccihaldâttâs spesialvuávájeijee Kirsi Ukkonen Luándukuávdáš Siijdâst.

Toimâlâš luándufáddá pargopáájáh láá mielâkiddiiviih já kyeđih párnáid positiivlijd muštoid 
Meccifaadâr-haavâ ulmen lii pyehtiđ meecist jotteem tiäđu párnáid maaŋgâpiälálávt, meiddei toid párnáid, kiäid meecist jotteem ij lah ovdiist uápis äšši.
- Puoh párnááh iä šoodâ miäcásteijen, mut vuáđuaašijd lii pyeri tiettiđ 

Iänuduvlaš Ailu Näkkäläjärvi mielâst tävgipissoin pääččim lâi suottâsumos pargopáájá.
Puásuiperrust šoddâm Ailu (12) lii hárjánâm meecist jottee 
Luándust sun jotá puásuipargoin, kyelipivdo- já luommimreeisuin 
Ailu lii meiddei uáinám luándust maaŋgâid elleid, tegu poccuid, riämnjáid, soorvâid já kuobžâ-uv 
- Luándust jođedijn kalga kevttiđ jieijâs uáivi, huolâttiđ keevâtlijn aašijn, tegu tuulâ cokkiitmist, Ailu Näkkäläjärvi maainâš.

- Jyehiulmuuvuoigâdvuođáid uápásmup pantomiimčaittâlem peht 
Párnááh já máttáátteijeeh uážžuh hárjuttâllâđ čaittâlemtáiđuidis já siämmást luándust jotteem vuáđuääših šaddeh uápisin 
Siämmást pakkap reepu meccimaađhij várás, muštâl Yllästuodâr luándukuávdáš Kellokas äššigâsrävvejeijee Hanna Alakulppi Meccihaldâttâsâst 
Hanna lii meid movtigis luándust jottee 
Škovlâkolliistâlmeh aalgij ohhoost 38 vuossaargâ Hettaast, kuus meiddei Piälduvyeme škovlâliih lijjii puáttám Mätki jotkui majebaargâ Käresavvoon škoovlân 
Koskoho lijjii vuárust Ucjuuvâ kieldâ škoovlah, ko kirkkosiijdâ škoovlân pottii meiddei Njuárgám já Kärigâsnjaargâ uáppeeh 
Tuorâstuv vuárust lâi Aanaar, kuus pottii meiddei Čevetjäävri párnááh 
Kolliistâlmeh noheh vástuppeeivi Avelân, kost fáárust láá meid Vuáču škovlâliih.