Ohtâ irâttâstuállee kiddiistum jođettiđ Saijoos raavvâdviäsu 

Ohtâ #irâttâstuállee lii almottâm kiddiistumes jođettiđ Sajos raavvâdviäsu. Moonnâm oho vástuppeeivi nuuvâi uuccâmäigi Saijoos raavvâdviäsutuállen. 

Ohtâ raavvâdviäsutuállee lii almottâm kiddiistumes jođettiđ Sajos raavvâdviäsu. Uuccâmäigi Sajos raavvâdviäsutuállen nuuvâi moonnâm oho vástuppeeivi. 

Saijoos markkânfievridemhovdâ Katariina Guttorm muštâl, et sij merideh taan ohhoost, maht Sajos raavâdviäsutoimâ uárnejuvvoo.

– Mij lep tääl ráđádâlmin raavvâdviäsutuállein já vissásávt taan ohhoost čiälgá, et juátkip-uv ovdâskulij tain ovtâskâs irâttâstuállein, iätá Katariina Guttorm. 

Raavvâdviäsu tehálâš uási Sajosist 

Saijoos markkânfievridemhovdâ Katariina Guttorm tiädut, et raavvâdviäsu lii uáli tehálâš Saijoos tooimâ tááhust. 

– Kal ulmuuh já turisteh láá koijâdâllâm keesi ääigi káhvástâllâm- já purâdemsaje jyehi peeivi. Sajos taarbâš raavvâdviäsu, kuittâg joba monniilágán häämist. Jis tääl ep peesâ sopâmušân toin ovtâskâs raavvâdviäsuirâtteijein, kote lii almottâm kiddiistumes, te mij muštâlep tast oho ääigi, maht te ovdánep, iätá Katariina Guttorm.