Riskâ peškittiđ soorvâ njeigâ lii stuárráámus čohčuv – Printtii olssâd pivdoelleeluhottesvuotmeerhâ 

Suomâ pivdoelleekuávdáš ávžoo autovyeijeid toollâđ fáárust pivdoelleeluhottesvuotmeerhâ sorvâpäärti várás. 


Riskâ peškittiđ soorvâ njeigâ lii stuárráámus čoovčâ ääigi. 

Suomâ pivdoelleekuávdáš ávžoo autovyeijeid toollâđ fáárust pivdoelleeluhottesvuotmeerhâ, mast láá ravvuuh stuorrâ pivdoelleepartij várás já moin puáhtá merkkiđ pärttisaje. 

Pivdoelleeluhottesvuotmeerhâ puáhtá printtiđ Suomâ pivdoelleekuávdáá nettisiijđoin. 

Mušte kepidiđ liävtu 

Sorvâelleeh joteh eromâš ennuv čohčuv, ko lii roohâmäigi já pivdoäigi. 

Elleeh meid joteh luándulávt tälvikuáttumenâmáid. 

– Autovyeijeeh já iäráseh, kiäh joteh jotoluvvâst, kalgeh leđe várugááh já vyeijiđ hiäivulâš liävttoin aainâs-uv sevŋâdin, muštotteh Suomâ pivdoelleekuávdáást. 

Sorvâelleeh joteh aktiivlávt iiđeed- já eehidveigin. Tanen kalga leđe várugâs jotoluvvâst ko siävŋán, eromâšávt kyehti tijme ton ovdil já maŋa ko piäiváš luáštá teikkâ paijaan.