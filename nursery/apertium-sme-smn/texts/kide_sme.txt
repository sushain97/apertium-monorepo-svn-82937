ČYETI ČÄLLED ANARÂŠKIELÂN– ANÁRAŠGIELA GIRJILUVVANPROGRÁMMA
 
Anárašgiela revitaliseren lea dán rádjái guoskan eandalitge hubmojuvvon gillii. Dan boađusin giellaservvoš lea viidánan sullii 100 ođđa hubmiin. Dan dutkanprošeavttas revitaliseren viiddiduvvo maiddái čállimii – ulbmilin lea hukset modearna ja ealli čállinkultuvrra, nu ahte giela čálliid mearri lassána, giella čállojuvvo aktiivvalažžat ja čállimis geavahuvvojit giellateknologalaš veahkkeneavvut.  Dál aktiiva čállit leat logenár, ja giela čállojuvvo 300-400 siiddu jagis.
 
Doaba ”girjiluvvan” mearkkaša giela diđolaš ovddideami čálalaš giellan. Dainna Lappi- ja Romssa universitehttaid ovttasbargoprošeavttain áigot oláhit čuođi ođđa čálli anárašgillii. Prográmma hábmejuvvo giellaservvoša dárbbuid vuođul, maid háhkat neahttajearahallamiin. Vuosttažettiin prográmma oaivvilduvvo giellahubmiide, geat háliidit ja/dahjege dárbbášit anárašgiela čállindáiddu bargoeallimis dahjege asttoáiggis.
 
Romssa universitehtas lea jođus anárašgiela giellateknologiijaprošeakta, mas gillii huksejuvvojit ođđaáigásaš digitálaš veahkkeneavvut. Prošeakta guoská mášenjorgaleapmái, muhto bohtteáigái čáhket ođđa hásttutge dego e-sátnegirjji, sojahanparadigmmat, ja divvunprográmma.
