Sämimuusik rävisulmui škovlim juátkoo Ucjuuvâst 

Sämimuusik rävisulmui škovlim juátkoo čohčâmáánust Ucjuuvâst. Uápuh siskeldeh ovdâmerkkân sehe ärbivuáválii já moodeern sämimuusik, algâalmugij muusik, instrument- já muusikteoriauápuid já #uápásmem el. studiopaargon já muusikvideo puovtâdmân. 

Škovlim álgá čohčâmáánust, já tot lii nubbe Säämi máttááttâskuávdáá Sämimuusik rävisulmui škovlimproojeekt Čuojah Juoigân *Livđuu *Leud´te! ornim škovliimijn. Muusikškovlim máttáátteijen toimâv Anna Näkkäläjärvi-Länsman já Jukkapekka Hapuoja. Sunnuu lasseen linjáást máttáátteh maaŋgah säämi artisteh, jyeigeeh já totkeeh. 

Proojeekt láá ruttâdâm Laapi ELY-kuávdáš já Ucjuuvâ, Aanaar já Iänuduv kieldah. 

Sämimuusik škovliimist láá val motomeh ávus oppâsajeh. Škovliimân puáhtá uuccâđ val porgemáánu 2016 ääigi. Škovlim lii uáivildum rävisulmuid, já toos pyehtih uuccâđ puohah, kiäh láá vázzám vuáđuškoovlâ. Fáárun puáhtá uuccâđ veikkâ ij lah ovdil čođâldittâm muusikuápuid, siisâpeessâm ij vaađâ om. čuojâttemtááiđu. Škovlim uárnejuvvoo uáivioosijn pajekielân. Uuccâmluámáttâh 

Ama tun-uv vuálgáh fáárun muusik maailmân! Lasetiäđuh: Anna Näkkäläjärvi-Länsman