Text 1.

Sámiráđi kulturlávdegoddi lea gidden fuopmášumi, ahte duodjeprošeavttat leat ožžon unnán kulturdoarjagiid jagiin 2010-2015. Dál kulturlávdegottis vurdet, ahte earenomážit duojárat ja duodjeberosteaddjit ohcet kulturdoarjaga.
Sámiráđi kulturdoarjagiid sáhttá ohcat elektronalaččat sin neahttasiidduid bokte . Ohcanáigi nohká 31.1.2016.


Text 2.

Yle Ođđasat -tv-sátta báhcá otne juovlaboddui, mii bistá 4.1.2016 rádjai.
Davviriikkalaš ođđasat báhcet maiddái oidnokeahttá juovlabasiid. Ođđasat máhccet tv:ai seamma beaivve go Yle Ođđasat, 4.1.2016.
Yle Ođđasat -bargojoavku sávvá buohkaide buriid juovllaid ja lihkolaš ođđa jagi!


Text 3.

Searvva juovlaruohta YLE Sámi Juovladearvvuođat –sáddagii! 

Yle Sápmi sádde fas árbevirolaš Juovladearvvuođat-radiosáddaga juovlaruohta, 24. beaivve juovlamánu, diibmu 9-12. Don sáhtát searvat sáddagii ja sáddestit iežat dearvvuođaid! Juovlaruohta dearvvuođat –sáddaga stivrejit Jovna Aikio, Anne Kirste Aikio ja Heli Huovinen.



Text 4.

AHR: Tanja Sanila lea nuortalaččaid ovdaolmmoš, váidalusat hilgojuvvojedje

Alimus hálddahusriekti hilgu váidagiid maid ledje dahkan nuortalaččaid ovdaolbmoválggas. AHR guorrasa Davvi-Suoma hálddahusrievtti mearrádussii, ja Tanja Sanila lea AHR mielas gelbbolaš doaibmat nuortalaččaid ovdaolmmožin.

Mannan miessemánus Davvi-Suoma hálddahusriekti hilggui visot váidagiid mat ledje dahkkon nuortalaččaid ovdaolbmoválggas. Davvi-Suoma hálddahusriekti dulkui nu, ahte nuortalašlágas ii leat meroštallojuvvon dárkilit dat man viidát ja bures ovdaolmmoš galgá máhttit nuortalašgiela.

Dan mearrádusas dahkkui geassemánus 2015 joatkkaváidda alimus hálddahusriektái. Joatkkaváidagis moite dan go hálddahusriekti dulko boastut nuortalašlága 46 paragráfa.
Alimus hálddahusriekti dieđiha, ahte sii leat gieđahallan ášši eaige sii rievdat Davvi-Suoma hálddahusrievtti mearrádusa dohkkehit Sanila ovdaolmmožin.



Text 5.

Hálddahusriekti: Čielggademiid vuođul Tanja Sanila galgá atnit nuortalašgielat olmmožin

Yle Sámi oažžun dieđuid mielde Davvi-Suoma hálddahusriekti boahtá duorastaga beaivit cealkit, ahte Tanja Sanila galgá atnit nuortalašgielat olmmožin. Danin son dohkke nuortalaččaid ovdaolmmožin, gii nuortalašlága mielde galgá máhttit nuortalašgiela.

Davvi-Suoma hálddahusriekti addá duorastaga beaivit virggálaš mearrádusa ovdaolbmo válggas dahkkojuvvon váidagiin.
Hálddahusriekti hilgu buot váidagiid áššis.
Yle Sámi oažžun dieđuid mielde Davvi-Suoma hálddahusriekti cealká, ahte Tanja Sanila galgá atnit nuortalašgielat olmmožin.
Danin son dohkke ovdaolmmožin, gii nuortalašlága mielde galgá máhttit nuortalašgiela.



Text 6.

Váidit cuiggodedje Sanila gielladáiddu ja válgalávdegotti barggu

Ovdaolbmo válggas golggotmánus ledje váidán ovdalaš ovdaolmmošguovttos Raimo Gauriloff ja Veikko Feodoroff sihke sámedikki lahttu Tauno Haltta.
Sii ákkastalle váidagiid dainna, ahte sin mielas Tanja Sanila ii deavdde nuortalašlága gáibádusaid das, ahte nuortalaččaid ovdaolmmoš galgá máhttit nuortalašgiela.
Sii čuoččuhit maid, ahte válgalávdegoddi lei guođđán čielggatkeahttá Sanila gielladáiddu dalle, go golbma evttohasa Tanja Sanila, Veikko Feodoroff ja Sergei Kp Fofonoff ásahuvvojedje.


Text 7.

Giitu buohkaide lihkusávaldagain! 
