Okta fitnodatdoalli beroštuvvan jođihit Sajosa restoráŋŋa


Okta fitnodatdoalli lea almmuhan beroštumis jođihit Sajosa restoráŋŋa. Mannan vahku bearjadaga nogai ohcanáigi Sajosa restoráŋŋadoallin.


Okta restoráŋŋadoalli lea almmuhan beroštumis jođihit Sajosa restoráŋŋa. Ohcanáigi Sajosa restoráŋŋadoallin nogai mannan vahku bearjadaga.

Sajosa márkanfievrridanhoavda Katariina Guttorm muitala, ahte sii mearridit dán vahkus mo Sajosa restoráŋŋadoaibma ordnejuvvo.

– Mii leat dál ráđđádallamin restoráŋŋadoalliin ja sihkkarit dán vahkus čielgá, ahte joatkkitgo ovddos guvlui dáinna ovttaskas fitnodatdoalliin, dadjá Katariina Guttorm.

Restoráŋŋa dehálaš oassi Sajosis

Sajosa márkanfievrridanhoavda Katariina Guttorm deattuha, ahte restoráŋŋa lea hui dehálaš Sajosa doaimma dáfus.

–  Gal olbmot ja turistat leat jearahan geasi áigge gáfestallan ja boradanbáikki juohke beaivve. Sajos dárbbaša restoráŋŋa, goit juobe juogalágan hámis. Jus dál eat beasa soahpamuššii dainna ovttaskas restoráŋŋadoalliin, guhte lea almmuhan beroštumis, de mii muitalit dan birra vahku mielde mo de ovdánit, dadjá Katariina Guttorm.

