1	ΠΟΥ ΕΙΝΑΙ Ο ΤΖΕΙΜΣ?
2	Ο Τζέιμς και η Μαρία είναι στον κήπο. Ο καιρός σήμερα είναι καλός, κάνει αρκετή ζέστη. Χτες, όμως, έκανε πολύ κρύο! Δεν μπορούσαν να παίξουν
 έξω. Στον Τζέιμς και τη Μαρία αρέσει πολύ να παίζουν, παίζουν πάντα μαζί στον κήπο μπροστά απ' το μεγάλο σπίτι.
3	Ο Τζέιμς είναι ένα αγοράκι έξι χρονών. Το κοριτσάκι είναι αδελφή του και είναι πέντε χρονών. Ο Τζέιμς έχει ένα σκυλάκι, που είναι κι αυτό στον κήπο τώρα. Στο σκυλάκι αρέσει να παίζει με τα δυο παιδιά. Είναι πολύ χαρούμενο τώρα.
4	Έχει κι η Μαρία σκυλάκι; Όχι, η Μαρία δεν έχει σκυλάκι, έχει μια γάτα. Αλλά η γάτα είναι μέσα στο σπίτι και κοιμάται.
5	Η μητέρα τους είναι μέσα στο σπίτι με τη γάτα, και βλέπει από το παράθυρο τον Τζέιμς και τη Μαρία να παίζουν. Ο Τζέιμς τρέχει σ' ένα μεγάλο γέρικο δέντρο και κρύβεται από τη Μαρία. Ξέρεις γιατί; Η Μαρία κάθεται και έχει τα χέρια της μπροστά στα μάτια της. Δεν μπορεί να δει τίποτα και μετράει. Γιατί το κάνει αυτό; Και τί κάνει ο Τζέιμς στο δέντρο;
6	Είναι ένα παιχνίδι. Καθώς η Μαρία τελειώνει το μέτρημα κοιτά τριγύρω. Ψάχνει τον Τζέιμς: πού πήγε; Τον είδες;
7	Η Μαρία δεν ξέρει πού είναι ο Τζέιμς. Ρωτάει το σκυλάκι: "Μήπως είδες τον Τζέιμς;" Μα το σκυλάκι δεν μπορεί φυσικά να μιλήσει! Κι έτσι η Μαρία δεν παίρνει απάντηση σ' αυτό που ρώτησε. Κανείς ποτέ δεν παίρνει απάντηση όταν μιλάει στους σκύλους.
8	Η Μαρία κοιτά τη μητέρα της στο παράθυρο, η μητέρα της γελάει. Η Μαρία νομίζει, ότι η μητέρα της είδε πού πήγε ο Τζέιμς: "Πες μου πού είναι!, λέει στη μητέρα της. "Όχι, Μαρία, δεν μπορώ να σου πω!", της αποκρίνεται. Αν και μάλλον ξέρει πού είναι ο Τζέιμς, δεν θέλει να πει.
9	Η Μαρία περπατάει αργά στον κήπο. Προσπαθεί ακόμη να βρει τον Τζέιμς. Κοιτάει κάτω από το τραπέζι και κάτω από τις καρέκλες, αλλά ο Τζέιμς δεν είναι εκεί. Κοιτάει παντού μα δεν μπορεί να τον βρει.
10	Τότε ακούει έναν θόρυβο, έρχεται πίσω από το μεγάλο γέρικο δέντρο. Μήπως είναι ο Τζέιμς; Να'τος πάλι αυτός ο θόρυβος! Αφουγκράζεται προσεκτικά. Δεν είναι κάποιο πουλί ή κάποιο ζώο. Τώρα μπορεί να το ακούσει καλά. Πρέπει να είναι ο Τζέιμς!
11	Βλέπει τότε κι ένα χεράκι και καθώς πλησιάζει βλέπει και το κεφάλι του! Γελά και του λέει: "Σε βρήκα!" Και οι δύο είναι χαρούμενοι και πηγαίνουν στο σπίτι, είναι ώρα να φάνε κάτι και να πιουν λίγο νερό!
