Uimh. 3 de 1922.

ACHT LEITHREASA, 1922.
		
		

ACHT CHUN SUIMEANNA áIRITHE DO DHEONú AGUS DO CHUR I LEITHREAS CHUN SEIRBHíSE NA BLIANA AIRGID A CHRíOCHNóIDH AR AN 31adh Lá DE MHáRTA, 1923 

[20adh Mí na Nodlag, 1922].		

ACHTUIGHEADH OIREACHTAS SHAORSTáIT ÉIREANN MAR LEANAS:—
		

1. Féadfaidh an t-Aire um Airgead an tsuim sin a dhéanfaidh, i dteanta na suimeanna a tugadh cheana féin chun Seirbhísí Soláthair as Ciste Có-dhlúite an Rialtais Shealadaigh, an lántsuim d'ocht milleoin déag ar fhichid, aon mhíle dhéag is dachad agus sé púint is cheithre fichid, do thabhairt as an bPrímh-Chiste agus é do chur chun líona an tsoláthair do deonadh chun seirbhíse na bliana a chríochnóidh ar an t-aonú lá déag ar fhichid de Mhárta, míle naoi gcéad a trí is fiche.
		

2. —(i.) Féadfaidh an t-Aire um Airgead aon tsuim no suimeanna ná raghaidh thar an méid a údaruíonn Alt a hAon den Acht so do thabhairt amach, d'fháil ar iasacht ó aon duine no ó aon bhanc-bhárdas i Saorstát Éireann agus féadfaidh Banc na hÉireann í no iad do thabhairt ar iasacht don Aire um Airgead, ar chreidiúint na suime a údarófar mar sin; agus chun críche na hiasachta san féadfaidh an t-Aire um Airgead pé urúsanna ar a mbeidh an ráta úis sin agus a bheidh de réir na gcoiníollacha san i dtaobh aisig, fuascailte no aon ní eile is oiriúnach leis, do bhunú agus do thabhairt amach.
		

(ii.) Eileofar ar an bPrímh-Chiste no ar a thora fáis bunairgead agus ús pé urúis a tabharfar amach fén Acht so agus na costaisí a thárlóidh i dtaobh tabhartha amach na n-urús san.
		

(iii.) Aon airgead a gheobhfar de bharr urúsanna a tabharfar amach fén Acht so cuirfear é i leith chúntais an Stát-Chiste agus beidh sé mar chuid den Phrímh-Chiste agus beidh sé ar fáil in aon tslí 'na mbeidh an Ciste sin ar fáil.
		

3. Na suimeanna uile a dheonuíonn an t-Acht so i dteanta na suimeanna do tugadh amach cheana i gcóir Seirbhísí Soláthair as Ciste Có-dhlúite an Rialtais Shealadaigh gurb é a n-iomlán ocht milleoin déag ar fhichid, aon mhíle dhéag is dachad agus sé púint is cheithre fichid do réir mar teasbántar i gcolún (3) den Sceideal a ghabhann leis an Acht so, cuirfear agus tuigfear iad do chur i leithreas chun na seirbhísí agus na gcríoch atá luaidhte i gcolún (2) den Sceideal roimh-ráite.
		

Tuigfear an Sceideal roimh-ráite do bheith 'na chuid den Acht so i leith is go raibh sé i gcorp an Achta.
		

I dteanta na suimeanna a deontar leis seo as an bPrímh-Chiste, féadfar na suimeanna a teasbántar fé seach i gcolún (4) den Sceideal roimh-ráite do thabhairt as aon airgead go n-orduítear, fé alt a dó den Acht ar Chúntaisí Puiblí agus Muirir, 1891, a thabhairt mar leithreasaí i gcabhair na ndeontas do sna seirbhísí is na críocha atá luaidhte i gcolún (2) den Sceideal roimh-ráite.
		

4. Ní bhfaghaidh neach aon chuid de dheontas a déanfar ar son seirbhísí neamh-fheidhmiúla do réir an Achta so go dtí go gcuirfe sé a ainm le pé faisnéis a leagfar amach ó am go ham le barántas ón Aire um Airgead i bhfianaise duine de sna daoine a luadhfar sa bharántas san.
		

Ar choiníoll nuair a déanfar aon díoluíocht dá sórt níos minicí ná uair sa ráithe go bhféadfaidh an t-Aire um Airgead a cheadú nách gá níos mó ná faisnéis amháin do theasbáint i gcóir gach ráithe.
		

Aon duine a dhéanfaidh faisnéis chun críche an ailt seo, agus a fhios aige neamh-fhírinne do bheith in aon phonc táchtach di, beidh sé ciontach i mí-iompar.
		

5. Féadfar an t-Acht Leithreasa, 1922 , do ghairm don Acht so chun gach críche.

SCEIDEAL.

Sceideal de Shuimeanna do Deonadh agus de sna Suimeanna a féadfar a chur mar Leithreasaí i gCabhair 'na dteanta san chun díoluíocht mhuirearacha na Seirbhísí Puiblí ar leithrigh a luaidhtear anso go speisialta agus a thiocfaidh chun díoluíochta i rith na bliana a chríochnóidh ar an 31adh lá de Mhárta, 1923, eadhon:—

Suimeanna ná raghaidh thar.

Deontaisí Soláthair.

Leithreasaí i gCabhair.

Chun tuarastail agus costaisí na hAireachta um Airgead mar aon le fo-ranna áirithe.

Chun deontaisí do Phríomh-Scoileanna agus do Choláistí mar aon le deontaisí fén Acht ar Phríomh-Scoileanna Eireannacha, 1908.

Chun Pinseanna Sean-Aoise, chun costaisí riartha áirithe 'na dtaobh, agus chun pinseanna fé Acht na nDall, 1920.

Chun muirir i dtaobh óispidéal agus otharlann, agus liúntaisí áirithe il-ghnéitheacha déirciúla agus eile mar aon le hil-deontaisí i gcabhair.

Chun costaisí scoileanna ceartúcháin agus saothair, mar aon le háiteanna cimeádtha.

Chun costaisí coir-phróiseacht agus dlímhuirearacha eile mar aon le deontas i gcabhair do chostaisí áirithe indíolta as áitiúla do réir reachta.

Chun tuarastail agus liúntaisí agus costaisí oifigeach iomdha cúirte contae agus giúistísí, chun bonus do chathaoirligh Cheathrú Shiosóin agus do bhreacthóirí agus do chléirigh na Coróinneach agus na Siochána, agus chun costaisí ath-fhéachainte.

Chun costaisí il-ghnéitheacha áirithe, mar aon le deontaisí áirithe i gcabhair.

Chun tuarastail agus costaisí an Choimisiúin Árachais agus chun il-shíntiúisí agus ildeontaisí mar gheall ar chostas tairbhí agus costaisí riarachta fé sna hAchtanna ar Árachas Sláinte Náisiúnta, 1911 go 1921 (mar aon le deontaisí áirithe i gcabhair).

Anonn.

Anall.

Chun tuarastail agus costaisí oifige Coimisinéirí na dTabharthas agus na dTiomna Déirciúla.

Chun tuarastail agus costaisí na Suirbhéireachta Teorann agus an Mheasa Ghenerálta mar aon le Meas Diúité Eastáit fén Acht (1909-10) Airgid, 1910.

Chun tuarastail agus costaisí Oifige na n-Oibreacha Puiblí.

Chun caiteachais i dtaobh Tighthe Puiblí; chun coinneáil pháirceanna agus oibreacha puiblí áirithe; chun coinneáil oibreacha draeneála ar abhainn na Sionainne agus chun il-deontaisí i gcabhair.

Chun díoluíocht fén Acht um Bhóithre Tram agus Cuideachtana Puiblí (Éirinn), 1883, etc., agus chun críoch eile a bhaineann le Bóithre Iarainn na hÉireann.

Chun tuarastail agus costaisí Coimisinéir na bPóilíní, cúirteanna na bpóilíní agus teaghlachas póilíní cathrach Bhaile Atha Cliath.

Chun costaisí Bhórd Generálta na bPríosún agus na dteaghlachas fé n-a smacht, chun cláru na síor-chuirptheach agus chun cimeád suas na ngealt cuirpe a choinnítear i ngealtlanna ceantair.

Chun tuarastail agus costaisí Oifig na n-Análacha Puiblí agus Coimeádaí na Stát-Pháipéar.

Chun tuarastal agus costaisí Cúirte Uachtaraighe an Údaráis agus Árd-Chúirte na hAth-éisteachta.

Chun costaisí na Roinne um Oideachas Náisiúnta, mar aon le deontaisí i gcabhair do Chiste Phinsin na Múinteoirí.

Anonn.

Anall.

Chun oideachais idirmheadhonaigh, mar aon le Deontas Tuarastail na Múinteoirí.

Chun tuarastal an rúnaí mar aon le bonus agus costaisí oifig na gCoimisinéirí chun brontanaisí áirithe scoile do bhainistí.

Chun tuarastail agus costaisí na hAireachta um Thalmhuíocht agus seirbhísí áirithe atá fé riara na hAireachta san, mar aon le hil-deontaisí i gcabhair.

Chun tuarastail agus costaisí na bhFúndúireachtaí Eoluíochta agus Ealadhan i mBaile Atha Cliath agus Suirbhéireachta Géolaighe na hÉireann agus chun deontaisí bliantúla do scoileanna agus bhuidheanta Eoluíochta agus Ealadhan agus Teagaisc Theicnicigh, mar aon le hil-deontaisí i gcabhair, atá fé riara na Roinne um Thalmhuíocht agus Theagasc Teicniceach.

Chun tuarastail agus costaisí an Ghailléire Náisiúnta.

Chun deontaisí a riarann Bórd na gCeantar gCumhang mar aon le deontaisí i gcabhair.

Chun tuarastail agus costaisí na hAireachta um Rialtas Áitiúil, mar aon le deontaisí agus costaisí eile a bhaineann le tógáil tighthe, chun deontaisí d'údaráis áitiúla agus il-deontaisí i gcabhair.

Chun tuarastail agus costaisí Roinne Ard-Chláradóra na mBreith, etc., mar aon le bonus don Ard-Chláradóir, agus costaisí figiúirí na himirce do bhailiú.

Chun geilteana cuirpe i nGealtlann Dúndroma do chothú.

Anonn.

Anall.

Chun tuarastail agus costaisí Roinn an Iompair den Aireacht um Thiúscal agus Thráchtáil mar aon le díoluíochta áirithe ag baint le Bóithre Iarainn.

Chun Deontas Fás-saothrú na hÉireann (deontas i gcabhair).

Chun costas páipéarachas, cló-bhuala, páipéar, greamuíocht agus leabhra clóbhuailte do sholáthar don tseirbhís phuiblí, chun tuarastail agus costaisí Oifig an tSoláthair, agus chun il-sheirbhísí ilghnéitheacha mar aon le tuairiscí díospóireachtaí an Oireachtais.

Chun tuarastail agus costaisí na hAireachta um Thiúscal agus Thráchtáil mar aon le Moltóir agus Cúirteanna Réiteoirí, chun síntiúisí don Chiste um Árachas Díomhaointis agus do Scéimeanna Speisialta agus don Chiste um Muirir Oibríthe díomhaoine agus chun díoluíochta le Cumannacha fé sna hAchtanna um Árachas Díomhaointis.

Chun bun-airgead do sholáthar do Chiste na nIasachtai Áitiúla, agus chun aiseag do dhéanamh le Rialtas na Breataine mar gheall ar iasachtaí áitiúla a bhí gan díol ar an ladh Abrán, 1922.

Chun tuarastail agus costaisí Roinne an Árd-Sgrúdóra.

Chun tuarastail agus costaisí eile Coimisiún Sealadach, Coistí agus Fiosrúchán Speisialta.

Chun costaisí fé Acht Ionaduíochta na nDaoine, 1918.

Anonn.

Anall.

Chun díoluíochta i bhfuirm iasachtaí chun ath-thógála ag súil leis an socrú ar chúiteamh cóir réasúnta a dhéanfaidh an Coimisiún Cúitimh (Éirinn) i gcásanna 'na bhfuil an Rialtas sásta gur mór a raghadh san chun leasa tiúscail tráchtála no feadhmanais.

Chun tuarastail agus costaisí na rúnaíochta agus seirbhísí speisialta.

Chun costas an Airm.

Chun iasachtaí chun na dtighthe do loiteadh i gCathair Chorcaighe d'ath-thógáil.

Chun tuarastail agus costaisí an Ghárda Shíochána.

Chun pinsean, cúitimh, liúntaisí maoithe agus breise agus tabharthaistí fé Reachtanna ioldha; chun cúitimh fé Airtiogal 10 den Chonnradh den 6adh Mí na Nodlag, 1921; chun liúntaisí maoithe, tabharthaistí agus pinseanna breise deonuithe ag an Aireacht um Airgead; chun tuarastal an Dochtúra Réitigh; agus chun il-aiseag i dtaobh pinseann a dhíolann Rialtas na Breataine fé láthaír.

Chun tuarastail agus costaisí na hAireachta um Ghnóthaí Dúithche.

Chun deontaisí speisialta le haghaidh fóirithin i ndíomhaointeas agus gátar.

Chun díoluíochta i dtaobh lot no damáiste maoine do dineadh ar no tar éis an 21adh Eanair, 1919.

Chun rátaí agus sintiúisí in ionad rátaí, etc., i dtaobh maoine Rialtais.

Chun cúiteamh le húdaráis áitiúla ar shuimeanna atá ag dul dóibh i dtaobh Deontaisí Cánach Áitiúla a chimeád Rialtas na Breataine siar uatha.

Anonn.

Anall.

Chun tuarastail agus costaisí seirbhís na gCustum agus an Mháil.

Chun tuarastail agus costaisí Seirbhís an Ioncaim Dhúchais.

Chun tuarastail agus costaisí na Roinne Taighde um Chuirpthigh.

Chun deontas i gcabhair i dtaobh feabhasu Pháirc an Chrócaigh i gcóir Aonach Tailteann.

Chun tuarastail agus costaisí na Muirsheirbhíse.

Chun tuarastail agus costaisí Dáil Éireann.

Chun tuarastail agus costaisí Coimisiún an Talaimh.

Chun tuarastail agus costaisí na Post-oifige, mar aon le Telegráfa agus Telefóna.

Chun Deontas i gcabhair don Chiste Foraoise.

Chun Seirbhísí Sicréideacha.

Chun tuarastail agus costaisí Suirbhéireachta an Ordonáis, agus chun mionsheirbhísí a bhaineann léi.

Chun tuarastail agus costaisí seirbhísí breise agus seirbhísí ná raibh súil leo.

Chun tuarastail agus costaisí Giúistísí Dúithche.

Chun cúitimh i dtaobh leonta pearsanta no báis.

Chun tuarastail agus costaisí teaghlachais an tSeanascail.

Chun deontas i gcabhair don Chiste Fássaothrúcháin.

Chun tuarastail agus costaisí na hAireachta um Ghnóthaí Coigcríche.

An t-Iomlan.

