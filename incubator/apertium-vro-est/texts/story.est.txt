1	KUS ON Jakob?
2	Jakob ja Mari on aias. Täna on väga ilus ilm, on väga soe. Aga eile oli väga külm! Nad ei saanud siis väljas mängida. Jakob ja Mari armastavad mängida, nad mängivad alati koos aias, mis asub suure maja ees.
3	Jakob on väike poiss ja ta on kuue-aastane. Väike tüdruk on tema õde, ta on viie-aastane. Jakobil on pisike koer, ka koer on aias. Koerale meeldib lastega mängida. Koer on praegu väga õnnelik.
4	Kas Maril on ka koer? Ei, Maril ei ole koera, tal on kass. Aga kass on majas, ta magab.
5	Nende ema on majas koos kassiga, ta vaatab aknast, kuidas Jakob ja Mari mängivad. Jakob jookseb kiiruga suure puu juurde, ta peidab end Mari eest. Kas sa tead miks? Mari istub ning hoiab oma käsi silmade ees. Ta ei näe midagi ja ta loetleb numbreid. Miks ta seda teeb? Ja mida teeb Jakob puu taga?
6	See on mäng. Kui Mari on numbrite loetlemise lõpetanud, vaatab ta ringi. Ta otsib Jakobit - kuhu ta läks? Kas sa nägid teda?
7	Mari ei tea, kus Jakob on. Ta küsib koeralt: " Kas sa nägid Jakobit?". Aga loomulikult ei oska koer rääkida! Seega ei saa Mari temalt ühtegi vastust oma küsimusele. Inimesed ei saa kunagi koertelt vastuseid!
8	Mari vaatab ema, kes on aknal, ta ema naerab. Mari arvab, et ta teab kuhu Jakob läks, "Ütle mulle, kuhu ta läks!" lausub ta emale. "Ei Mari, ma ei või sulle seda öelda!" vastab ta. Kuigi ta arvatavasti teab, kus Jakob on, ta ei taha seda öelda.
9	Mari jalutab aeglaselt läbi aia. Ta ikka veel üritab leida Jakobi. Ta vaatab laua alla ja toolide alla, aga Jakobit ei ole seal. Ta otsib kõikjalt, kuid ta ei leia Jakobit.
10	Äkitselt kuuleb ta krabinat, see tuleb suure puu tagant. Kas see võiks olla Jakob? Jälle see krabin! Ta kuulatab tähelepanelikult. See ei ole lind ega muu loom. Ta kuuleb nüüd seda krabinat päris hästi. See peab olema Jakob!
11	Siis märkab ta väikest kätt ja kui ta jalutab lähemale, märkab ta ka Jakobi pead! Ta naerab ja ütleb: "Ma leidsin su!" Nad on mõlemad õnnelikud ja lähevad tuppa, sest on aeg midagi süüa ja juua natuke vett.
