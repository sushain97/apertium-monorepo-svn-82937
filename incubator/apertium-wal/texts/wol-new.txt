Wolaytta Ekuwaanne Geluwa Wogaa
Ekoynne geloy nu biittaa xalaala gidennan kumetta Alamiyan keehin daro wodee yarshshettiininne qoodan cora miishshay kiyin polettiya heeraa duussaa wogatuppe issuwa. Ekoynne geloy issi asi ba de’uwaa keehin zarbbida hanotan kaalettanawu maaddiyoogaappe haray bana kaalliya yeletaa ha biittaa bollan tokkidi baanawu maaddees.
Ekoynne geloy nu Toophphiya biittan de’iya cora dere asaa wogaanne eeshshaadan dumma dumma hanotan polettees. Nu Tophphiya biittan ubba heeraan polettiya ekuwaanne geluwa wogaa issuwa oottiyaagee ekoynne geloy sinttaara yiya wodiya ufayssan, sarotettan, siiquwan, de’iyoogaanne issi asi barkka qoppiyoogaappe na’’ay issippe gididi banttawu de’iya qofaa issippe gattidi zoretan qachchiyoonne birshshiyo geeshsha woga gidiyoogaa.
Ekoynne geloy issi dere asaa wogaadaaninne de’uwa maaradan dummatana danddayees. Gidoppe attin ekettiyaanne gelettiya naa’’u asati bantta de’uwaa suure ogiyan kaalettanawu danddayidi sinttappe eta naagiya issipetettaa duussaa suure kaaletanaassi danddayiyaakko yiiggi xeelli simmidoogaappe guyyiyan ba ekkanawu koyiyo na’iyo dooriyoogee doomettees. Issi wodallay baassi machchiyo ekkana koyiyo wode O dooranawu dumma dumma ogiyan  yiggi xeellees. Hegaappe koyroy na’iyo yelida so asaassi de’iya zariya (meqettaa) qoodiyoogaa. Wodallay ba oychchiyo na’ee meqettan wotoy xaykko O ekkanawu koshshiyaaga keenaa miishshaa kessanawukka guyye geenna. Naa’’anttuwan ekkanawunne gelanawu koyettiya naatu deettaa de’uwa hanotay (ekkonoomee) ay malatiyaakko xeellettees. Heezzanttuwan qassi oyshettiya na’eessi de’iya eeshshay ay malakko xeelettees. Oyshettiya na’iya imatta keettan diccidaaro, giya zal’’ada eriyaaro, so asay soon de’in xayn imattaa makkada moyssiyaaro, laggiya dosiyaaro (asaa uufennaaro), heeraa duussaassi injjetiyaaro gidana bessiyo gishshawu ha eeshshatun amppidi macca naata oychchiyoogee Wolayttan keehin erettidabaa.
Wolaytta asaa matan ekkanawunne gelanawu qooppana bessoosona giidi qoppiyoogee he naa’’u asati ekettidinne gelettidi bantta de’uwaa mintti oyqqidi kaalettanawu danddayanaadan so giddon koshshiya buqurati kumidoogaa, ekkiyaanne geliya naati issippe de’iyo duussan banttappe naagettiya aawatettaa tookkanawu bantta asatettan, qofaaninne yeleta layttan ekettanawunne gelettanawu bessiyageeta gidiyowode. He wodiyan eti ay mala hanotaan, awude ekettanaakkonne gelettanaakko maayettidi halchchiyoogee doomettees. 
Wolaytta asay ashuwan mata dabbotaynne zuussay de’iyo keettaappe ekkennanne gelenna. He dabbotay naa’’u ekettanawunne gelettanawu qoppiya asatussi aayee baggaara woykko aawaa baggaara yiidaagaa gidana danddayees. Ooninne  erenna hanotan naati issoy issuwaara eketana woykko gelettana giidi qofaa maayi simmin dabbotay de’iyoogee erettikko so asaynne dabboy hanqqettidi eti gelettennaadan teqqi aggoosona.
Wolayttan issi sheeshshay hara sheeshshaappe ekkeessinne gelees. Gidoppe attin ba sheeshshaara (dabbuwaara) guyye ekettiyaanne gelettiya asi baawa.  Hegaassi wolayttan ay assikka ba qommuwa(mata dabbuwa) guyye ekkennanne gelenna.
Hara baggaara qassi Wolaytta asaappe issi sheeshshay hara sheeshsha (zariya) giddoppe shemppuwa worikko issoy issuwaara xiinettoosona.He xiinettida asaa sheeshshay issoy issuwaara gelettokkonanne ekettokkona. Xiinee de’iyo keettaappe ekkikkonne gelikko yelin dicenna, maxin haarin uttenna, mulekka de’oy ushechchenna (injettenna) giidi asay qoppees. Hegaassi wolaytta asay xiinee de’iyo keettaappe ekkennanne gelenna. 
Issi asi eriiddi woykko erennan ba sheeshshaara laggetenna sheeshshaappe ekkikkonne gelikko zaree (dabboy) ubbay shiiqidi nu wogaappe kareera gelettideta woykko ekettideta giidi bohoosona.  He bohettida na’iyaanne na’ay bantta dabbuwaappe muleera duuxxoosona. Guyye dabbotanawu naa’’u ekettidanne gelettida asati shaahettana koshshees.
Hegaassi wolaytta asay ekkanawunne gelanawu aayee woykko aawaa  baggaara aybakka dabbotettay baynnaagaa oychchidi gakkoosona. Gidduwan dabbotettay de’ikko qassi shaahettoosona. Wolayttan hanno gakkanaassikka ay asi, ay ammanoy, ay qommoy (zaree) ba qommuwa guyye ekkanaw paqqadenna (maqqenna). Wolaytta wogaa kaallidi ekettennaageetinne gelttennaageeti bantta dabbuwaninne zariyan bohettoosona. He bohettidaageeti qassi yeehuwan,yettan, bullachchaaninne qaxxaran bantta dabbuwaara gayttana danddayokkona.
Wolayttan meezetida ichchashu qommo ekuwaanne geluwa wogati de’oosona. 
1. Dere cimatu baggaara polettiyaagaa
Ha ekuwaanne geluwa wogay darotoo polettiyoogee ekkiyaanne geliya naata yelida keetta asay maayeettin eti ekettidinne gelettidi bantta de’uwaa maaraninne suure hanotan kaalettana danddayiyoogaa keenaa yeleta layttay gakkin polettiyaagaa. 
 Cima asaa baggaara polettiya ekoynne geloy naa’’u keettaa asay issoy issuwaara maayettidi na’iyo na’aassi immikko ay metoykka baynnaagaa eridi naati gelettona giidi maayettin polettees.Ha cima asaa baggaara polettiya ekuwaanne geluwa wogan macca na’iyo oychchanaassi koyro xeelettiyaagee (yiggi xeelliyobay/kunttana bessiyoobay) na’ee keetta asaa meqettay (qommoy) na’aa keetta asaagaara laggettiyoogaa.Naa’u naati issoy issuwaara meqettan laggetana xaykko issoy issuwaara ekottokona woykko gelettokkona.
Wolayttan machchiyo ekkanawu yiggi xeelliyo ogiyaappe koyroy meqettan laggetiyoogaa gidishin naa;anttoy qassi na’eessi de’iya geesaa, miishshaa wolqqaa, meraanne so giddon oottiyo oosuwa eratettaa.
Wolayttan issi asi macca na’iyo ekkanawu ha qommoora qonccida yiggi xeelliyo yohota (መስፈርቶችን የሚታሟላ ልጅ ካገኘ) kunttiya na’iyo demmikko A hara asawu giigabeennaagaa hara asaa oychchidi siyees.Hegappe simmidi oychchanawu cimaa yeddees.Cimaa yeddiyoykka Wolayttan asaa matan macca gallassata geetettidi xeesettiya gallassatuuna.Hegeetikka Qeera woykko Masqqaynno gallassata.Oyshaassi biya cimati qoodan naa’’a.He cimati na’iyo oychchanawu I aawaa soo biidi heeraappe bonccuwa mentti ekkidi he keettaassi Karen he bonccuwa hiixxidi uttoosona.Keetta asaa xeesi sarotidi banttana bessoosona.Na’ee aaway geelladan sooppe kiyidi ‘ayssi yiidetii?’ giidi oychchikko “Nu soon mirggo issoy de’iyaagawu innte sooppe ussa issiniyo oychchanawu yiida” giidi kiyida asi miiccanaadan oottidi zaaroosona. Oychchiya asi xaykko so asaa xeesi koshshid banttana bessidi simmid aggidi boosona.
He cimati saaminttappe guyyiyan woykko heezzantto giyan simmidi yoosona.Yiidi iniigaadan bonccuwa mentti ekkidi Karen uttoosona.Na’ee aaway koyro gallassi gayttibeennaagaa gidikko naa’’antto gallassikka sooppe kiyidi haraasaa biichchana danddayees.Hegaadan na’ee aaway soon beettennan ixxiiddi cimata oyddutoo woykko ichchashutoo zaari zaaridi ehaana danddayoosona.Hegaa giddon na’ee keetta asay ha oychchiya na’aa keettaa asaa oonatettaa kaalli gakkidoogaappe guyyiyan koyana xaykko cimata soo ekkokona.Hegee qassi na’ee keettaa asay bantta na’iyo immanawu koybennaagaa beesiyo gishshawu cimati na’aa keettaa asawu hara ogiya koyte giidi odoosona.Hegaappe guyyiyan he na’iyo oychchanawu naa’anttuwa he keettaa bookkona.Na’ee keettaa asay oyshaa yiidaa cimati oossi oychchanawu yiidaakko kaalli gakkidi bantta na’iyo immanawu qoppikko cimati heezzantto woykko oytddantto yuushuwa yiin bantta soo gelissidi (ekkidi) ayssi yiidaakko oychchoosoana.Cimatikka “Intte soon de’iya ussiyo nu soon de’iya mirgguwan laammanawu yiida giidi odoosona.” Hegaa siyda na’ee aaway ane taan hara dabbuwaara zorettada zaaranawu “Hachchi heezzantto giyan yiite” giidi cimata moyssees.He qaxarido gallassan na’ee aaway naagees.Cimati yiin gaayyiya uyiyaageta (sarbbiyaageeta) gidikko gaayyiya sarbbissees.He gallassan so asay banttassi giigissido qurssiyaakka mizidi yeddoosona. Cimati “Nu dabbotay qaacco horooga gido!, danggarssa danddo gido!’’ giidi anjjoosona. He gallassi moyssiiddi adussa qaxaruwa immidi he qaxaruwaa gallassan na’eessi koshshiyaabaa ekkidi yaanaadan cimaassi yootoosona.
He qaxaroy na’aa soo asay na’ee soo asaara erettiyoonne na’eessikka koytaa (ቃል ማሠሪያ) immiyo gallassa gidees giyogaa. He gallassi na’ee soo asay qumaanne ushshaa giigissidi banttassi matiya dabbuwaa ubba shiishshidi naagoosona.
Qumaa miidi ushshaakka uyiyo wodiyan na’aa aaway na’ee aawaa miyyiyan shiiqi uttidi issi gossiyaappe borddiya daggidi uyoosona. Hegaappe simmin cimatuppe issoy na’iya azinawu giigidoogaa erissiya bira sagaayuwaa na’ee kushiyan aattees. He wogay qommo laamiya geetettidi xeesettees.
He gallassa wogay wuri simmin na’ee keettaa asay na’iyo bullachchidi immiyo gallassaa keeridi he gallassi eti ekkidi yaanabaa (koytaa) meraanne yesuwa caddidi cimata moyssoosona.Dere cimati gaannatin polettiya bullachchay paraa bullachchaa geetettidi xeesettiyaagaa gididi na’aanne na’ee keettaa asay giigissiyo bullachchaa giigissanaassi mata dabbotay de’iyogeetinne shooro asay zorettiyoogeenne maadettiyoogee attennabaa.
Wolaytta bullachchaa wogan macca na’iyo ekkanawu biyo wode yexxiyo yettay de’ees. Heegeekka:
Elee eleloo ekkanawu ee ekkanawu boos
Bashiya baattaayiyoo ekkanawu ee ekkanawu boos
Muylaa hallittoo ekkanawu ee ekkanawu boos
Macca na’iyo ekkanawu biida asay bullachchaa keettan de’iiddi yexxiyo yettay hagaappe kaallidi de’iyaagaa misatees፡ 
Elee eleloo immada immada yedda
Bashiya baattaayiyoo immada yedda
Muylaa hallittoo immada yedda
Macca na’iyo ekkidi biiyo wode asay yexxiyo yettay hagaappe kaallidi de’iyaagaa misatees፡
Elee eleloo ekkidi boos
Baattaa bashiyayiyoo ekkidi boos.
Muylaa hallitoo ekkidi boos.
Wolayttan bullachchaassi giigiya dumma dumma qumaa qommoti de’oosona. Darotoo bullachchaa yiya asawu shiiqiya qumaa qommoti baacciraa, shendderaa, muchchuwaanne loggomuwaa. Baacciray itimappe, maattaappee, oyssaappenne dumma dumma qommo qimaamiyaappe giigees. Borddeenne eessaa agidoogee na’iyo ekkiya azinaay, azinaa kaallidi yiida ajabaaynne laazanttaa yiida cimaay uyanawu imettees.
Loggomoy pilaappe, ashuwaappe, oyssappenne qimaamiyaappe giigees, bullachchaassi loggomuwa ehiyaageeti  bullachcha kessiya keettaassi shoorotinne dabbotettay de’iyo asatinne kase loggomido kushee de’iyo asata.
2. Labaa
Wolayttan laban polettiya ekuwaanne geluwaa wogay darotoo attuma asay dere ciman oyshissidi na’ee keettaa asaassi koytaa kunttidi paran bullachchidi ekkanawu wolaqay paccikko na’iyo labidi ekki aggees. Laban polettiya ekuwaanne geluwa wogan issi attuma na’ay ba siiqido na’iyo demmi simmidi O odada ammanttana danddayiya iira erettiya maccaasiyo zoranaadan kiittees. He maccaasiya na’iyo de’iyaabaa baynnabaa ubbaa yoota ammanttada na’aassi giigissawusu. He maccaasiya na’iyo azinaassi giigissanawu na’aassi baynnabaakka de’iyaabaadan yootawusu. Na’ay hiyyeesa gidikkokka keehin daro mehee de’iyoobaadan odada ammanttawusu. Maccanaata labiyo wodiyan na’iyo oychchiya na’ay haaribeennebaa haaridabaadan, duretibeennaagaa duretidabaadan, aybakko bynnaagaa ubbabay kumidobaadan yotidi na’iya bana oychchiya azinaa gelanadan ammanttiyo ekuwaanne geluwa wogaa labaa giidi xeesettees.Oyshettiya na’iya bana oychchiya na’aa gelanawu qofaa immana gakkanaassi labiyoogee qanxxettenna. Ha na’iya zaaretti zaarettidi oychchin ixxaas giyabaa gidikko darotoo oychchiiddi takkida azinay dafidi efiigees. Qassi dosada gelanawu qofay de’iyoogaa qonccissiyaabaa gidikko O labiya maccaasee/bitaniya baggaara A oychchiyo maayoy kiitettidi bees. Ha labettiya na’eessi beni wode imettiyagee kushiyan wottiyo sagaayuwaanne biradhdhiyan wottiyo biraa migiduwa. Na’iya he imettida maayuwa ekka simmada baassi giigiya gallassaa doorada ba giigido azinaa soo biyo gallassaa doorada keerawusu. He keerido gallassay gakkiyo wode na’iya baassi de’iya kumetta maayuwa ekkada asi erennan kiyada bana labiya maccaasee/ bitanya soo bawusu. Ha na’iya labettada ba keettaa asay sooppe erennan kiyada xayiyo hanotaa daahaa giidi xeeseettees. Issitoo issitoo so asay bantta na’iyo geela’o gakkidaashin ubbabaa kunttana xaykko daahada azina gelana baydda bantta soo asaa gaabiya, bullukkuwaa, naxalaa, afalaanne haraa baassi koshshiya buqurata ekkada beta woykko daaha aggawusu.
3. Dafaa
   Dafidi macca na’iyo ekkanawu koyida wodallay koyrottidi machchiyo ekki simmid koshshiyabaata kunttees. Macca asaa dafidi ekkiyoogee hassayennan tiran kiyiyaabaa gidiyo gishshawu bullachcha giyoobi baawa. Darotoo macca naata dafidi efiyoy giya gallassa gidishin issitoo issitoo haattawu tikkanawu, maataa buuccanawunne mittaa mixxanawu biishin woykko haattaa tikkada,maataa buuccada woykko mittaa mixada simmishin gidana danddayees. Wodalla attuma asay macca naata dafiyo cora gaasoti de’oosona. Hegeetuppekka amaridaageeti hagaappe kaallidi de’iyaageeta:-
Ekkiya na’ay koytaa qanxxanawu wolqqay xaykko;
Cima asaa kiittidi na’ee keettaa asaa oychchin keetta asay ixxis giikko;
Na’ay dosiin na’iya qassi dosennan ixxikko;
Na’ay dosiin na’iya hara azinawu giigawusu giyo haasayay siyettikko;
Na’iya hara azinawu giigidaaro gidikkokka dafa ekkada simmin yiyaabaa taani danddayana giikko;
Na’ee keetta asay A dosenna asaassi giigissikko ba dosiyoogaara xuuran haasayada tana dafada efa giyabaa gidikko;
Hegaassi dafawu gaaso gidiya cora ogeti de’iyaabaa gidikkonne dafidi efiishin na’eessi achchay meqqana danddayees; ayfee to’ana danddayees; hara bollaa kifiletun gidin kahan qohuwa gattana danddayees. Hegaa gaasuwan na’eenne na’aa keettaa asaa gidiiwan keehin sarotettaa xayssiya ooshshaynne ixoy merettana danddayees.
4. Laataa
Wolayttan laata ekoynne geloy de’anaadan oottiya kane gaasoy machchiyo ekkidi ba soon de’iya bayra ishay hayqqikko A naati asa keettan balaakko gididi diccennaadan teqqanaassi bayraa machchiyo kaalo na’ay laattees.
5. Mishechchuwa
Mishechchuwaa giyoogee Wolayttan issi attuma asaassi bayra machchiya hayqqikko hayqqida na’ee keetta asay hayqqida maccaaseessi kaalo na’iyo I gishshaa immoosona. Hegaadan oottiyoogee bayriya hayqqanaappe kase yelido naati allaga maccaasee kushiyan dicciyoogaappe hayqqida maccaaseessi kaalo na’ee kushiyan diccikko hiyyeesokkona giyo qofay de’iyo gishshaassa. Hegaappe haray qassi kase hayqqida na’ee keettaanne n’aa keetta asaa giddiuwan de’iya dabbotettay qanxxettennadan giyo qofay de’iyo gishshassa. 
             Pulttoy - Dere cimatanne Bakkaaliya Metsihetiya 
 Mattumatettaa naaquwa teqqanawu ekkiyo tanggota
	Macca asaa bollan gakkiya cora qommo naaqoti polettiyoy attumaasana. Hegaassi attuma asay ha maccasaa bollan polettiya naaqota teqqanawu bayra aawatettaa ekkanawu bessees. He naaqota gattiya attuma asatu qooday keehin guutta gidikkonne kumetta attuma asay issippe gididi wolaqqan polettiya naaquwa teqqanawu baaxettiyo wogaa dichchanawu shemppennan kiirimmanawu bessees. Issi issi attuma asay ba aayyiyo, ba michchiyo, ba machchiyo, ba naatanne ba siiqiyo laggiyo eta bollan polettiya iita naaquwaappe naaganawu baappe naagettiyaba ubbaa oottanawu bessees. Wolqan polettiya naaqoynne huqqunnay attuma asatun polettiyaba gidikkonne cora pilggettatinne dumma dumma xafettida naqaashati qonccissiyoogadan macca asatikka bantta bollan polettiya naaquwaassi zorettiyaageeta gididi beettiyo hanotay de’iyo gishshawu maccaasaykka hegaappe kiyanawu keehin wolqqaama aawatetta ekkana bessees. Maccasay bantta bollan polettiya naaquwa teqqanawu baaxetiyo baaxiyaakka bantta huuphphiyaappe doommidi haraatussi leemiso gidana bessees.
Ha wodiyan maccaasaanne qeeri maccanaatu bollan wolqqan polettiya naaqotanne guyye attida qohiya meezeta xeelliyagan salo gufantto xekkan ekettiiddi de’iya tanggoti minnana bessiyaageeta. 
Nu Toophphiya biittan ano seeraakka gujjin cora seeraa zaari xeelli giigissiyo oosoy oosettidoogee macca asaa bollan polettiya naaqota teqqanawunne naaqqidi beettiya mooranchchatu bolli bessiya tangguwa ekkanawu oottiiddi de’iyo oosoy guutta giddennaagaa yiggi xeellanaagee metenna. Gidoppe attin hega xalaalay kumetta laamiya ehaanawu danddayenna gishshawu ha allaalliya xeelliyagan sittan woykko zokkissuwan kawobaanne kawobaa gidenna eqotati mattumatettaa naaquwa teqqiyo oosuwa bantta kane oosuwa giddon walakkidi oottanawu bessees. Mattumatettaa naaquwa teqqanawu ekkiyo tanggoti hagaappe kaallidi de’iyaageeta:-
1. kawo seeraa eranchchatu gishshaa
kawo seeraa (higgiya) eranchchati mattumatettaa qohiya iita meeze oosota, yeluwa payyatettaa maataanne guutta naatu maataa yuushsuwan kawo seeraa akeekaa timirttiya dere asaassi aahuwan gattiyoogaa
Bawu qaxarettibeennay harawu ayfe oyqqees kaacaa Jaalaa Qaxxaran bullachchan zaarisso Hoo hoo .... hoo ..... haa
		Hamma nu wogaa hamma
		Hamma nu gishshaa hamma
		Qol’’oppe tokkada hagan wuyge ola
		Bii eran essiyaagaa na’ee
		Qaran qanxxiyaagaa na’ee
		Wogay diyoogaa na’ee
		Hamma nu wogaa 
		Hamma nu gishshaa 
Nuussa gookko bullachchay xoossabaa
		Abeet bullachchay Xoossi bessiyoy be’ees 
		Aaayeera aawaara
		Abeet bullachchay Xoossi bessiyoy be’ees
		Zareera dabbuwaara
		Moottaara heeraara
		Hagaadan qaxxaraa
			Abeet bullachchay.... Xoossi bessiyo be’ees
 eesso
Ayfiya oyqqiya Jaalay
Jaalaa malee haraa malee hagee
Tuma Laale bolee... laale bolee
		Ogiya doona ogodamma na’awu 
		Miixaa doona danggarssaawa na’awu
		Miittan woriyaagaa na’awu
		Bazzoy bayratiyoogaa na’awu
		Bonccuwan ashshamiyoogaa na’awu
		Osiya laareenan danggarssaa goynaa qanxxiyaagaa na’awu
		Boliyan gayriyaagaa na’awu laa buuccidi oyttiyoogaa na’awu
		Laa koydi kodiyoogaa na’awu laalibolee... laalibolee Yayyoppa laa na’awu yayyoppa
		Laafabaa laa na’awu laafabaa
		Laafabaa laa na’awu mayzzabaa
Laafabaa laa na’awu ma’’ebaa
` 		Laafabaa laa na’awu yayyoppa magilaalaa Hashshu Hashshu! Asi be’idobaa be’sa Eretta Hashshu Hashshu kuntti be’ite, kuntti be’ite yessaa Qaxxaran Bullachchan zaarisso Saakkennan paxo Aayee aawaa kushiya birshsho! Miidobay Uydobay sifa gido! Menttan Danggarssan aatta anjjuwa Ayife-Gatuwaa anjjuwa kaacaa Diittaa woytuwaa Qaxxara bacaallaa kessiis Moonnichchaa Ne tamalee...? la ne tamalee?
		Awude La ne kushe mecettadii?
		Yelo kusheera diyagoo
		Neeni moonnichcha gidikkii?
		Ta neeppe minnays
		Ta aayee ta aawaa hayttaa kessaas soofee Hashshu hashshu! Kuntti be’ite! Woriyoogaa be’deta yeliinikka be’te Marccuwaa Isstti Isttuwaa Issttingguwaa Isstti Isttuwaa Istti-Istto	      Istti
Ilamo			Ilami
Dalamo		Dalami
Daakko		Kaakko
Wookko		Wookko
Woxan		Woxan
Kaxan			Kaxani
Kaakko		Kaakkon
Piikko			piikkon
Pinddiliqi		Pinddiliqi/pinggilici  Istti-Istti		Istti-Istti
  Ilam			naa’’i naa’’i
 Dalam		naaringgo
 Daaddale		Sooringgo
Hooddale		Solliiddo
Holaale		galliiddo
 Kalaale		garimeeno
Kaakkii		gereeran
    Xuurii			gembbellan
Xuqa			pinddiriqi
 Istti- Istte			Istti-Istti
Ilame				Ilami
Naa’’i naa’’ee		Talami
Naaringge			Taattiro
Sooringge			Woottiro
Soolla gida			Wolloshe
Gaala gida			Kallashe
Garimeenoo			Kaaphphun
Yoo yoo			yuuphphun
Sikkill’’i			yurddudu
pinddiliqi xuqa Isttinggo
		Naaringgo
		Sooringgo
		Solddaado
		Galddaado
		Garimeedo
		Boodo
		Bokashe
		Akashe
		Aabbo
		Xiibbo
		Xippi
		Gareeno 17. Sassaa 18. Quuliyaa 19. Shinnatiyaa 20. Saafeetaa 20. Bacciira 20. muchchuwa  21. Keriyaa 22. Disttiyaa
		Burccace
		Yurddudu 1. Sheetaa 2. Loggomuwaa 4. Baattaa 4. puuxiisaa 5. Lakkuwaa 
6. Xuggaa

Qun”aa 9. Manaaciyaa Xaaruwaa 10. qociqoocuwaa 11. Kuyixaaruwaa 12. Baattaay baynnasan kuyixaariya tankka baataa gawusu 13. Yeesaamiyaa13. yeesamiyaa coray maraa worees  13. Hariya laaggidi yeesaamiya goochchiyoogee yeessaa milatees 14. Xuu’aa 15. Gombbuwaa 16. Cina’aa

Wodiya naagida pilggetan amppida naqaashata shiishshidi kawo seeraa kessiyageetussi gattiyooganne kiyida seerata dere asaassi erissiyooga
Macca asay bantta de’iyo xekka ubban banttassi de’iya maataa eranaadan tamarissiyoogaanne eti bantta huuphphiyaassi woykko bantta naata qohiya meeze oosotuppenne dumma dumma wolqqan xaliyoobaatuppe naagettanaadan tamaarissiyoogaa.
Kawotettaa seeray laamettikkonne seeeraa birshshiyagawunne polissiyaagawu xeelay laamettana xaykko allaallee baawa. Hegaassi kawotettaa seeraa birshshiyaageetinne hegaa polissiyaageeti mattumatettaa akeekaa demmanaadaaninne macca asaa bollan etawu ay mala xeelay de’iyaakko akeekidi mattumatettaa naaquwa bollan giigida qofaa akeekissiyo oosuwa oottana koshshees.
Kawotettaa ano seeraa baaso oottidi kiyiya dumma dumma seerati (higgeti) asaa na’aa maataa dere asay geeshshidi eranaadaan qassi macca asaa maatay asaa na’aa maataayoo issi bolla gidiyoogee erettanaadan oottiyoogaa.
Higgiyassi markkatettaa eqiyaageetawu higgee bessiya kaafiya immanaadan oottiyoogaa.
2.  Miidiyaassi de’iya gishshaa
Macca asaa bollan mattumatettaa naaquwa polida mooranchchatussi bessiya pirdday kawo seeraa maaran imettanaadaninne hagaappe hara asaykka tamaaridi balaappe bana naaganaadan mooranchchata seeranawu imettida kuushshaa dere asay siyanaadan oottiyoogan miidiyaappe darobay naagettees.
Hegaa xalaala gidennan mattumatettaa naaqoy pokko gidiyoogaa asay eranaadan meezeyiya dere asa giddoppe kiyida eqotati, maabaratinne citati heeran corattanaadan maaddiyooganinne eta kawotettaynne dere asay siyanaadan oottiyoogan miidee gita oosuwa oottana danddayees. Hegaassi miidiya oosanchchati macca asaa bollan polettiya mattumatettaa naaqoy ay keena qohuwa gattiyaakko he qohotu qommuwaa, etassi de’iya aahotettaanne ciimmatettaa pilggidi dere asaa sissiyoogan gita oosuwa oottana danddayoosona.
3. Dere asaassi /So asaassi/ de’iya gishshaa
Dere asay macca asaa bollan mattumatetta naaqoy polettiyo wode be’idi banttassi danddayettidaagaa keenan naqaashaa polisiyaassi yoottiyoogan, miidiyaassi odiyooganinne mooranchchata aatti immiyoogan maaddana bessees.
    So asay dere asawu tuussa gidiyo gishshawu kawotettay so asaay aqiyo higgiya kessidi sittan gidin zokkissuwan etassi gaytotettay de’anaadan oottees. Azinaynne machchiya maadettiyo, siiqettiyo, issoy issuwa qofaa shaakkiyoonne ammanettiyo keettan yelettidi diccida na’ay ba wodallatettaa layttan maaranne mankka duussaa de’iiddi ba heeraanne ba biittaa keehin wolqqaama hanotan maaddana danddayees. Maccanne attuma giidi qizaggennan naata dichchiyo keettan macca na’iya mattumatettaa naaquwan eesuwan gayttukku. Eta so asay macca na’iyoonne attuma na’aa lagge oottidi xeelliyo gishshawu macca na’eessi attuma na’aagaadan ubbaban lagge qaaday imettees. Hegaadan hanada diccida na’iya banan ammanettiyaaronne ay metuwaakka baaxetada xoonana danddayiyaaro gidawusu.
4. Dere cimatussi de’iya gishshaa
Dere cimati keehin bonchchettida asa gidiyo gishshawu mattumatettaa naaqquwa poliya asata zoridinne seeridi woykko bohidi teqqana danddayoosona. Qassi dere cimati macca naatu bollan polettiya mattumatettaa naaquwa teqqanawu dumma dumma hiillaa go’ettanaassi eraynne akeekay de’iyo gishshawu ha metuwa birshshanawu gita gishshay de’ees.
5. Ammanuwa eeqotata kaalettiya aawatu gishshaa
Toophphiya asaappe darauwaassi dumma dumma ammanoy de’iyo gishshawu qoodan keehi daro asay bantta ammanuwa kaalettiya aawatukko biyoogee attenna. Hegaassi qooday hagaa keena gaanawu danddayettenna ammaniya asaa he aawat tamaarissana danddayoosona. Mattumatettaa naaquwa teqqanawu ammanuwa eqotata kaalettiya aawat bantta ammanuwaa kaalliya asaa zoranawunne seeranawu danddayiyoo gishshawu etassi keehin gita gishshay de’ees.
Xaaxi waaxin mattumatettaa naquwa teqqanawu kawo seera eranchchatussi, miidiya oosanchchatussi, dere/so asaassi, dere cimatussinne dumma dumma ammanuwa kaalettiya aawatussi keehin gita gishshay de’ees. Hegaassi ha allaallee xeelliyoo kifleti kawotettaa miyyiyan eqqidi ha metuwa birshshanawu baaxetana bessees.
Giigissidaagee 23. Kaachcheemaa 24. Shaatiyaa 25. Sawo 27. Gayitaa 27. Hariya ashoy gayitan wottin sallidi sa’an wodhdhees 28. Bashiyaa
Inkkirttiyaa Mesqqeleetiyaa Nena qan”ishe Qayishe Hefinttan heezzu paray heeluwa guppees Mokkaas Hafinttan heezzu mesqqeleetee katti kessees Tokkochchuwa 	32. Ashkkaraa  32. kiitanchchaa 32. muqaaddaa 33. Konchchiya 33. koriisaa 34. Kooraanuwaa 35. Kuushshaa 36. Xilttiya 36. erettaa 36. Mooqiyaa 37. Tin”uwaa  37. Teegulssaa 38. Coociyaa 39. Karaabiya 40. Muuhuwaa Hee  booddo- boodi zin’’iyay deeeshsha
Hee  booddo – boyna kawoy piillo
Hee  booddo – booddili duuto
Hee booddo – borichchi kawo
Hee booddo – bolla ogee wanchche  
Hee booddo – borkkoti ambbe 
Hee booddo – ne bollofiyo bonchcha
Hee booddo – boyye mitti siixe
Hee booddo – bonjjottizin’’iyay asa
Hee booddo – Boloosoy soore
Hee booddo – Bombben yenjjeejo
Hee booddo – boora waaxa goyya
Hee booddo – boozal”ee gul”a
Hee booddo – Boroddi hindda
Hee booddo – booliya kawoy kacara
Hee booddo – boroqo boora haara
Hee booddo – booza machcho ekka 
Hee booddo – Boochchooso baana
Hee booddo – boore garaa koora
Hee booddo – bombbiya oliyay pangga
Hee booddo – bootta miiziyo heemma
Hee booddo – bogga bogga ootta
Hee booddo – boniyana boynaa bookka
Hee booddo – booccuwa huuphiya meeda
Hee booddo – bonqqiya asaa seera 
Hee booddo – bonqqo tama hoo”a
Hee booddo – bookkada torada essa 
Hee booddo – Bodditte hindda
Hee booddo –bollo gade goyya
Hee booddo – Bololoy gadaawa
Hee booddo – Bolxxanni dure 
Hee booddo – Booraagoy fooranchcha
Hee booddo – boolla diya kaa”a
Hee booddo – Bonggu anaaxe
Hee booddo – boorisaa shamma
Hee booddo – borattuwa tookka
Hee booddo – bonccuwa hiixxa
Hee booddo – bonchchada bonchchetta 
 Wogay issi heeran teqettidaagaa. Hegaassi wogay kumetta alamiyaabaa /salo gufanttuwaabaa/ issi kuttan Yootanawu danddayenna. Wogay issi heeran de’iya asaa duussaa xalaala qonccissiyaagaa. Wogay heeraadaaninne he heeran de’iya asaadan dummatana danddayees.
Wogay immiyo go’’aa xeelliyowode issi heeran de’iya asaa kochchaa haraara gattees.
Wogaa wodiyaara gattidi xeelliyowode qassi keehin adussa wodiya qanxxennaaninne laamettennan de’ana danddayees. Issi heeran de’iya asay wogaabaa qoppiiddi baagaappe kehiya hara wogay baawa giidi qoppana danddayees. Hegaassi wogaa keehi xeellin beettiya gita woykko ayfiyan xeellin beettenna hanotan qonccana danddayees.
Darotoo wogay ayfiyan xeellin beettiyo hanotan qoncciyo eeshshay de’ees. Leemisuwaassi wogaa maayuwaa, wogaa qumaa muussaa, wogaa miishshaa, wogaa keettatanne keehin daro wodiya takkida hinxxatanne hawultteta xeellin beettiya wogata giidi shaakkana danddayeettees. Hara baggaara qassi ayfiyan xeellin beettenna wogati de’oosona. Hegeeti issi heeran de’iya mayzza cinccatettaa, mayzza eratettaa, keehin daro wodiya takkida asaa qofaanne hegeeta misatiyaageeti xeellin ayfiyan beettennaageeta gididi issi heeraa asaa wozanaa (kahaa) giddon de’ana danddayoosona. He ayfiyan beettenna wogati he dere asawu de’iya eraa, akeekkaa, qofaanne ufayssaanne azzanuaa ayfiyan beettenna ogiyan qonccissanawu maaddayoosona.
Oorattabay issi dere asaa giiddo koyrottidi gelikko hegee wogaabaa geetettidi ekettanawu danddayenna. Ayssi giikko wogay issi dere asaa giddon keehi daro wodiya takkidaagaa. Oorattabaa be’iyo wode issi dere asay hegaa ekkennan ixxana danddayees. Giddoppe attin ha oorattabay dere asaa giddon guuttaa takkiiddinne he asaara meezetiiddi wogaa kiyi aggees. Kase ekkennan ixxiya asaykka guuttaa takkiiddi bantta wogaadan ekki aggoosona. Hegaassi wogay dere asaa giddon daro wodiya takkidaagaanne meezetidoogaa gididi oorattabay aqiiddinne pee’iiddi woga kiyi aggees.
Wogaa dendduwaanne eeshsha xeelliyaagan hagaa keenaa giikko ane Nu Toophphiya giddon de’iya cora qommo wogaabaa qanttan hagaappe kaallidi be’ana. Wogay issi dere asaa oonatettaa qonccissiyagaa. Wogaassi cora qommoti de’oosona. Hegeetappe amaridaageeti yeehuwaanne yettaa, bullachchaanne qaxxaaraa, geluwaanne ekuwaa, maayuwaanne gittaa, kattaa muussaa, keettaa keexuwaa, daalaanne liiqaa wogati de’oosona. He wogati issi heeraappe hara heeran guutta gidikkonne dummatoosona. Gidoppe attin wogay issi heeran de’iya asaa issuwa haraara heeraa dussaan xamppees (waaxees).
Wogatu giddon maaddiyaanne qohiya meezeeti de’oosona. Qohiya meezetuppe amaridaageeti attuma asaa nashshiyaanne macca asaa toochchiya meezeti de’oosona. Haray qassi macca asaanne attuma asaa maataa laggetettaa ekkenna hanotay Nu Toophphiya biittan aakkidi beettees. He qohiya wogata xayssanawunne maaddiya wogata qassi aassanawu dumma dumma xekkan de’iya kawonne kawobaa gidenna eqotati baaxetiiddi de’oosona.
Hegaassi issi dere asaa wogaa dichchanawu he dere asaassi kumetta maatay de’ees. Kawotettaykka oonikka ba wogaa aassanawunne dichchanawu danddayiyoo kumetta maataa immiis. He imettida kumetta maatan go’ettidi nu wogaa dichchanawu nuuppe matiyabi baawa. Wogaa dichchaassi mishettana bessiyay he dere asa ubbaappe attin amarida asaassi qizaggidi immiyoobaa gidenna. Nuukka nu wogaa dichchanawu Issippetettan denddoos.

