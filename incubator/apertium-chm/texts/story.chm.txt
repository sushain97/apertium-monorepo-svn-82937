1	ВАНЯ КУШТО?
2	Маша ден Ваня садыште улыт. Но теҥгече пеш йӱштӧ ыле! Тунам нуно урмыште модын кертын огытыл. Маша ден Ваня модаш йӧратат, нуно садыште, кугу пӧрт ваштареш, эре пырля модыт.
3	Ваня - куд ияш изи эргаш. Ӱдыраш - тудын шӱжарже, тудлан вич ий. Ванян изи пийже уло, тудат кызыт садыште. Пийлан икшыве-влак дене модаш келша. Тудо кызыт пеш пиалан.
4	Машан пийже уло мо? Уке, Машан пийже уке, тудын пырысже уло. Но пырыс пӧртыштӧ, тудо мала.
5	Нунын авашт пырыс дене пӧрт кӧргыштӧ, тудо окнаш онча да модшо Ваня ден Машам ужеш. Ваня кугу пушеҥге деке писын куржеш, тудо Маша деч шылеш. Маша шинча да кидше дене шинчажым петыра. Тудо ок уж, тудо шотла. Молан тудо тидым ышта? Да Ваня пушеҥге воктене мом ышта? 
6	Тиде модыш. Кунам Маша шотлымым чарныш, тудо йырваш онча. Тудо Ваням кычалеш: кушко тудо каен? Те тудым ужын огыдал?
7	Кушто Ваня, Маша ок пале. Тудо пий деч йодеш: «Тый Ваням ужын отыл?» Но пий, конешне, мутланен ок мошто! И вот, Маша шке йодышыжлан вашмутым ок нал. Кунам еҥ-влак пий дене мутланат, нуно нигунам вашмутым огыт нал.
8	Маша окна вошт шке аважым онча, аваже шыргыже. Маша шона, тудо ужын, кушко Ваня каен: «Кушто тудо, каласе мылам!» - ойла тудо аважлан. «Уке, Маша, мый тыланет каласен ом керт!» - тудо вашмутым пуа. Очыни, тудо пала гынат, так ынеж ойло.
9	Маша эркын сад мучко топыртата. Тудо алят Ваням муаш толаша. Тудо ӱстел да пӱкен-влак йымак ончалеш, но Ваня нигушто уке. Тудо чыла вере онча, но тудым муын ок керт.
10	Вара тудо йӱкым колеш, тудо кугу тошто пушеҥге шеҥгеч шокта. Але тиде Ваня? Йӱк адакат пачашлалтеш! Тудо тӱткын колыштеш. Тиде кайыкат да янлыкат огыл. Тудо ынде сайын колеш. Очыни, тиде Ваня!
11	Вара тудо изи кидым ужеш, а кунам лишкырак толеш, тудым вуйжымат ужеш! Тудо воштылеш да ойла: «Мый тыйым муым!» Нуно коктынат пиалан улат да пӧртыш каяш, иктаж-мом кочкаш да изишак вӱдым йӱаш жап.
