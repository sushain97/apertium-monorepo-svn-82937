Poezia
Tu aestu eseu-studiu va u pârâstâsescu maşi poezia armâneascâ alu Tulliu.
6
Minduescu
câ acşi prindi, câ ţe xanatipusirea a edițiil’ei di-tu 1926 alu Tache Papahagi, cu-aopsea-
l’i di-atumţea ş-cu analiza ti poezia alu Tulliu adratâ di marili a nostru nviţatu,
angreacâ multu di multu. Ş-di-apoia, macâ va u bâgămu tu ziyâ tutâ opera alu Tulliu,
poezia, proza şi publicistica, easti di dipu limpidu câ aţea ţi angreacâ nai ma multu
easti poezia. Sigura, şi proza ş-publicistica au angricarea a loru şi scotu ş-eali tu padi
unâ altâ fațâ alu Tulliu ş-prindi s-hibâ bâgati tu isapi estheticu, ama ş-ca documentu
istoricu. Cu unâ altâ afurńie va-nyrâpsescu unu studiu ahoryea ti prozâ ş-ti publicisticâ.
Tora s-mi tornu la poezie.
Numa alu Nuşi Tulliu easti ligatâ trâ totna di numa alu Tache Papahagi. Tache
Papahagi, nu easti maşi nai ma marili a nostru lexicoyrafu, marili lingvistu, romanistu,
armânistu, folcloristu şi ethnoyrafu, ama easti şi protlu a nostru criticu literaru, aţelu
ţi ti prota oarâ bâgă aradhâ tu literatura armâneascâ. Tache Papahagi easti aţelu ţi trâ
prota oarâ u bâgă pri cali canonea ti literatura armâneascâ. Şi-aestâ canoni u scoasi tu
padi tu avdzâta a lui
„Antologie Aromânească,”
publicatâ Bucureşti, tu anlu 1922. Tu-
aestâ avdzâtâ antoloyie, Tache Papahagi da prota canoni trâ literatura armâneascâ ş-lu
bagâ poetlu dipu ndzeanâ: „
Nuşi Tulliu – (...) easti nai ma marili liricu a Armâńiloru.”
7
Idhyili zboarâ li xanadzâţi Tache Papahagi tu „
Nuşi Tulliu – Poezii,
” ediţia di-tu 1926,
ţi adzâ easti xanapublicatâ di pareea a Proiectului Avdhela dipu cumu fu.
8
Dzâsi Tache Papahagi: „(...)
opera alu Nuşi Tulliu easti nai ma pututa ş-cama plastica
expresie liricâ-eleyiacâ maxusu trâ patriarhalismulu picurârescu a Armâńiloru.”
9
Ama, vahi easti interesantu si scutemu tu padi, cumu apudixeaşti Tache Papahagi
axia a poeziil’ei alu Tulliu. Tache Papahagi adarâ unâ ligaturâ multu di multu
streasâ anamisa di poezia alu Tulliu şi bana ethnicâ armâneascâ, mediulu ethnicu
armânescu. Zburaşti di unâ entitati/ usie ethnicâ armâneascâ, ama zburaşti ş-di unu
io
individualu/ ahoryea armânescu. Ş-Tulliu easti unu mari poetu, câ ţe lu hivreaşti
cu poezia-l’i aestu
io
ahoryea armânescu. Cu ahtări „
minduiri di estheticâ literarâ,
”
10
Papahagi ahurheaşti si-adarâ apoloyia ti-aţea ţi easti ahoryea armânescu tu poezia
alu Tulliu, ti aţea ţi easti idhiomaticu. Acşi agiundzi s-nâ exiyiseascâ usia armâneascâ,
suflitlu ahoryea armânescu, suflitu di cari poati s-da maşi Armânlu ţi u cunoaşti şi
u bâneadzâ limba armâneascâ. Acşi cumu poema
Doina
di Mihai Eminescu i poema
Oltul
di Octavian Goga nu potu s-dişteaptâ tu suflitlu a unlui Italianu, aţea ţi dişteaptâ
tu suflitlui a unlui Românu, acşi poematli alu Tulliu,
Plângulu Aromânlui şi Nsusu tu
munti
, suntu trâ Armâńi suflitu di-tu suflitlu a loru. Unu Dacoromânu şi, ma multu,
unu xenu di dipu nu poati s-da di unu ahtari suflitu, ncl’idi Tache Papahagi.
Ti-aţea, mindueaşti Papahagi,
„maşi unâ criticâ ţi si-adarâ unâ cu complexulu a fondului
psihicu a entitatil’ei/ a usiil’ei armâneşti, poati si-u-aspunâ axia esthetico-literarâ – sigura
localâ, a literaturil’ei armâneşti (...)”.
Adavgâ Papahagi câ tuţ scriitorl’i Armâńi şi-u
loarâ fotisea/ inspiraţia di-tu fondulu ethnicu ahoryea armânescu.
Tache Papahagi adarâ şi-unâ aradhâ cu ma multi zboarâ angricati di-unâ polimorfie
163
POEZII
Postfață
di simasie, ţi si-aflâ tu poezia alu Tulliu, zboarâ ţi zburăscu maxusu ti unâ realitati
ahoryea armâneascâ ş-ti unu suflitu cu bueauâ armâneascâ: crunâ, curbane, dirinu,
hicatu, laiu, nişane, şcretu etc. Ta si scoatâ tu padi aţea entitati/ usie armâneascâ, tu
studiulu ţi lu-ari adratâ nâ da ti paradiymâ ma multi expresii ahoryea armâneşti. Ti
nâscânti di-aesti expresii scoati tu padi ma multu simasiili filoloyiţi ş-lingvistiţi. Ti-
aţea, calea ţi u-aleapsi Papahagi, ta si zburascâ di poezia alu Tulliu, nu para easti unâ
estheticâ. Aestâ cali easti ma multu filoloyicâ ş-cu unâ bueauâ ţi adzâ putemu si-u-
acl’imămu antropoloyicâ. Ama mintearea a estheticlui cu ethniclu, ethnoyraficlu, cu
antropoloyia easti ş-calea ţi-u-aleapsirâ nâscânţâ romanticişti, costumbriştil’i cumu
furâ acl’imaţ tu literatura ispanicheascâ. Ş-di-apoia, Papahagi prindea s-da şi-unâ
apandisi ti realitatea poeticâ di-tu aţelu chiro, cându fotisea/ inspiraţia poeticâ cura
dipu di-tu fondulu ethnic ahoryea armânescu, cumu dzâţi elu.
A noauâ, a Armâńiloru nâ intrâ tu aradhâ si-l’i acl’imămu proţl’i a noştri poeţ ți-
nyrâpsirâ pânâ la doilu polimu mundialu, clasiţ, ama alithea easti câ aeşti poeţ furâ
ma multu neoromanticişti, câ ţe, acşi cumu si-ari adratâ ş-tu alti literaturi balcaniţi,
aeşti poeț avea mirachi si scoatâ tu padi, unâ realitati ethnicâ şi-unâ culturâ ahoryea.
Noi îl’i acl’imămu aeşti poeţ clasiţ, câ ţe, si-au adratâ canoniţ, ama alithea easti câ suntu
ma multu neoromanticişti. Ş-di cara zburâmu di romanticismu, aestu romanticismu
easti aţelu costumbristu ş-nu easti aţelu mari romanticismu, cosmoyonicu, vizionaru,
metafizicu, cumu lu-aflămu la Friedrich Holderlin, Novalis, Mihai Eminescu etc.
Tu spudhâxearea ţi u-adarâ ti poezia alu Tulliu, Tache Papahagi u plândzi mira a
Armâńiloru şi zburaşti di ehtril’ea a isturiil’ei, ama şi a noauâloru craturi balcaniţi,
ţi u curmarâ di dipu minarea culturalâ armâneascâ ş-di diştiptari a duchearil’ei
armâneşti naţionali, ţi avea loatâ pirâ, tu doaua parti a etâl’ei 19. Papahagi dzâţi
tu spudhâxearea ţi u-adarâ câ anda si-azvârnui Amirâril’ea Otomanâ, zvorisma a
banâl’ei naţionali armâneşti îşi li freasi arpili. Tu unâ ahtari catastasi ethno-politicâ,
bana literarâ aţea alithea si curmâ tu anlu 1912. Nu si curmâ di dipu, ama dupâ
polimlu turco-balcanicu, aestâ banâ literarâ (ţi cara iesu tu padi operi literari ţi
au axie) undzeaşti cu unâ cândilâ ţi si-astindzi. Aestu pesimismu, aestâ dipirari,
aestâ ducheari apocalipticâ s-vedu nu maşi tu poezia alu Tulliu, ama tu tutâ poezia
armâneascâ nyrâpsitâ tu-aţelu chiro.
Cu Tache Papahagi criticlu, si-adră unu paradoxu. Hâlăţli ţi li ufiliseaşti tu critica
a lui literarâ nu suntu salami esthetiţi, ama Papahagi avu ducheari estheticâ şi-
aestâ s-veadi multu ghini adzâ, cându bâgămu oarâ câ aţea canoni ţi u bâgă pri cali
tu antoloyia-l’i di-tu 1922, ama ş-tu-alanti nyrâpseri ţi si-aflâ tu colecţia
Biblioteca
Naționalâ a Armâńiloru
nu si-alâxi. Sigura, nu tuti lucrili ţi li dzâsi sta di dipu-mproasti,
ama aţea ţi-angreacâ easti câ Tache Papahagi li giudică ghini lucrili ti protlu bârnu a
scriitoriloru Armâńi, bârnu ţi-nyrâpsi şi publică pânâ la protlu polimu mundialu.
Putemu s-dzâţemu ti Tache Papahagi câ nu fu unu criticu maxusu estheticu, ama fu
unu criticu giudicâtoru.
Ta s-nâ turnămu la poezia alu Tulliu voi si scotu tu padi câ Tache Papahagi l’i-
apuagudi di dipu ghini lucrili anda dzâsi câ poemati cumu suntu
Nsusu tu munti,
164
POEZII
Postfață
Plângulu Aromânlui, Trâşi la patruli cutari, Graiu di jali, Cântiţi di jali, Auşlu,
etc. potu
s-hibâ bâgati aradha cu nai ma muşatili poemati di-tu literatura româneascâ ş-di-tu
literatura a lumil’ei, adavgu io. Aesti poemati suntu ma-ndzeanâ di iţido alâvdari,
dzâţi Papahagi. Ti poema epicâ
Maruşa
, Papahagi ari maşi zboarâ ti-alâvdari şi u
luyurseaşti capodoperâ.
Maruşa
u bagâ isa cu
Nunta Zamfirei
nyrâpsitâ di marili poetu
românu George Coşbuc.
Doilu criticu ţi-angreacâ ti analiza a poeziil’ei alu Tulliu, easti Hristu Cândroveanu.
Cândroveanu easti protlu a nostru criticu literaru ţi u bagâ di dipu esthetica tu prota
thesi. Şi limba u mindueaşti prota chi prota ca unâ realitati estheticâ.
Hristu Cândroveanu, di prota pricunoaşti câ Tache Papahagi avu dhichi atumţea
cându dzâsi ti Nuşi Tulliu câ easti nai ma marili poetu liricu a Armâńiloru.
11
Cândroveanu neadzi ma largu şi dzâţi câ Tulliu poati s-hibâ luyursitu unu Eminescu
a Armâńiloru, macâ li bâgămu tu isapi mărili poemati, capodoperili ţi li-adusi aminti
ş-Tache Papahagi:
Nsusu tu munti, Plângulu Aromânlui, Trâşi la patruli cutari, Graiu di
jali, Cântiţi di jali, Auşlu.
Ama Cândroveanu adavgâ tu-aestâ aradhâ di poemati ti-
anami şi alti titluri ţi-angreacâ estheticu ti poezia alu Tulliu:
Lilicea a vrearil’ei, Loai
cârliglu, Cilnicamea ş-picuraril’i, Costa.
Sigura suntu şi-alti poemati ti-anami, dzâţi
Cândroveanu.
Cândroveanu tu antoloyia avdzâtâ
Un Veac De Poezie Aromână/ Unâ Etâ Di Poezie
Armâneascâ
, anda zburaşti ti aţel’i poeţ Armâńi di protlu bârnu, dzâţi câ, aeşti poeţ
adrarâ unâ artâ dupâ fisi, câ ţe l’i-avurâ ti paradiymâ poeţl’i româńi, ama aţel’i poeţ
româńi ţi furâ prota chi prota autori etiţ, autori di idhealuri.
Anda zburaşti maxusu ti Tulliu, Cândroveanu pricunoaşti câ poezia a lui easti unâ
yilie ti realitatea ethnicâ armâneascâ arhetipalâ, ti lumea a picurariloru, cu cântiţli şi
mirăchili a loru, cu horli ţi armânu pondi anda Armâńil’i fugu tu-arniu, ti lumea a
cârvânariloru şi a furiloru.
Cândroveanu adavgâ câ, naparti di yilia ti lumea armâneascâ arhetipalâ, poezia alu
Tulliu si-aleadzi pri-tu lirismulu a l’ei şi pri-tu plastica a expresiil’ei poetiţi.
Easti di dipu undzitu ti poezia alu Tulliu, stihlu a marilui poetu yirmanu Goethe, ţi
lu-aduţi aminti Cândroveanu:
Ich singe wie der Vogel singt/ Io cântu cumu cântâ puil’ilu.
Ti cântâtorlu aleptu ţi easti Nuşi Tulliu, Cândroveanu li da ti paradiymâ aţeali stihuri
ti-anami ţi nu pot s-hibâ apridusi tu vârâ limbâ, stihuri di-tu ahurhita a poemâl’ei
Plângulu Aromânlui
:
Acşi cumu ari adratâ unâoarâ ş-Tache Papahagi, şi Cândroveanu scoati tu padi aţea ţi
easti idhiomaticu tu poezia alu Tulliu şi exiyiseaşti şi-elu hărili esthetiţi, ţi li-amintâ
trâ Armâńi nu maşi zboarâli idhiomatiţi, ama şi onomatopeili. Nchisindalui di la
Oi-lele şi oi-bobo
, Cândroveanu adarâ unâ ntreagâ filosofie poeticâ, cu-aopsi armâneascâ.
165
POEZII
Postfață
Altâsoe, critica literarâ alu Hristu Cândroveanu faptâ ti poezia alu Tulliu easti
sintheticâ şi empathicâ. Cândroveanu ari harea si scoatâ tu padi tu-ndoauâ zboarâ,
aţea ţi easti ahoryea ti unu poetu, ti unu creatoru. Acşi, elu nâ zburaşti ti geniulu a
grailui di-acasâ ţi lu-avu Tulliu, ti mayea ş-drama ahoryea ţi s-veadi tu poezia-l’i, ti
unâ ethnie arhetipalâ, ti duchearea eleyiacâ, ti harea ţi u-ari s-cântâ has’ birbil’ilu tu
nai ma muşatili poemati.
Hristu Cândroveanu li scoati tu padi şi-aumbrili a poeziil’ei alu Tulliu şi zburaşti
ş-ti-aţeali poemati cama slabi, nyrâpsiti taha dupâ modellu a poetlui românu Vasile
Alecsandri. Tora nu ştiu macâ di-alithea Tulliu lu-avu ti paradiymâ Alecsandri anda
nyrâpsi aţeali poemati cama slabi, ama easti alithea câ tu cartea ndreaptâ di Tache
Papahagi si-aflâ şi-ahtări poemati fârâ vârâ ahândami. Aestu lucru nâ pindzi s-nâ
bâgămu ntribarea, macâ Tulliu avu i nu avu unâ sinidhisi criticâ ti poezia-l’i, i fu maşi
unu poetu instinctual ţi avu instinctulu a geniului atumţea cându li-nyrâpsi aţeali
poemati luyursiti capodoperi.
Tu anlu 1989, cându fu xanatipusitu Nuşi Tulliu, tu Americâ, dupâ 63 di ańi, di
Tiberiu Cunia, la
Editura Cartea Aromânâ
, Dina Cuvata ţi easti autorlu alithea ali
ediţie, nyrâpsi şi-elu ti Nuşi Tulliu. Hristu Cândroveanu lu câtiyursi tu-aţelu chiro
Cuvata, câ ţe ari adratâ unâ pârâstâseari folcloricâ şi populistâ ti Tulliu. Alithea easti
câ pârâstâsearea adratâ di Dina Cuvata, di aestu poetu şi scriitoru mplinu di uxie
nu poati s-hibâ luyursitâ criticâ literarâ. Pârâstâsearea adratâ di Cuvata ti poezia alu
Tulliu easti unâ luyie di ncl’inari „liricâ.” Ama, duri easti câ aestu scriitoru u bâgă pri
cali xanatipusearea a ediţiil’ei alu Papahagi dupâ 63 di ańi, ş-câ dizgrupă di-tu rivisti
agrâşiti şi alti poemati nyrâpsiti di Tulliu, poemati ţi li-adâvgă la ediţia di prota.
***
Ţi simasie ari poezia alu Tulliu adzâ la 86 di-ańi di la publicarea a edițiil’ei Tache
Papahagi?
Pistipsescu câ nu prindi s-dămu mași unâ apandisi. Poezia alu Tulliu ari prota unâ
simasie trâ noi Armâńil’i, macâ u bâgămu tu ziya isturiil’ei ca unu documentu di
suflitu armânescu ș-memorie a Armânamil’ei. Aestâ simasie scoati tu padi axia
„localâ” cumu u-acl’imă Tache Papahagi, ațea axie ți zburaști maxusu trâ noi
Armâńil’i. Ama easti unâ mari alathusi s-pistipsimu câ poezia alu Tulliu ari mași unâ
axie localâ! Aestâ poezie ari și unâ axie balcanicâ, câ țe realitatea armâneascâ easti și
unâ realitati balcanicâ, ama ari și-unâ axie ti romanitati, câ țe easti nyrâpsitâ tu unâ
limbâ romanicâ. Poezia alu Tulliu, ți ari di-alithea unâ aopsi armâneascâ, balcanicâ
ș-romanicâ ari și-unâ axie universalâ, acși cumu va apudixescu ma-nclo.
Trâ Armâńi, dzâțeamu iuva ma-ndzeanâ câ poezia alu Tulliu easti unu documentu
di suflitu armânescu, ama easti și memorie, memorie sândzinatâ ti unu populu
ncruțil’eatu tu isturie și-aguditu di tuti părțâli.
Poezia alu Tulliu easti unu documentu di suflitu armânescu, câ țe adzâ, la aproapea
unâ sutâ di-ańi di-anda furâ nyrâpsiti poematli alu Tulliu aundzescu cu nâscânti
166
POEZII
Postfață
caduri/ tablouri zuyrâpsiti di unu mari pictoru. Cartea alu Tulliu putemu si-u
minduimu adzâ unu alithea muzeu. Tu-aestu muzeu, macâ va intrămu putemu
si-u-adrămu siryeańi bana armâneascâ işişi, aţea banâ armâneascâ spâstritâ, di-
tu arhie. Cadurli zuyrâpsiti di poetu undzescu cu cadurli zuyrâpsiti di-aţelu mari
pictoru romanticistu, Delacroix, macâ u bâgămu tu isapi micamea cu cari Tulliu nâ
zuyrâpseaşti unâ realitati. Cadurli alu Tulliu has’ cadurli istoriţi alu Delacroix suntu
caduri tu minari, eali nâ dizvâlescu unâ lumi ţi nâ si-aspuni dininti yie, unâ lumi ţi
greaşti armâneaşti. Poematili alu Tulliu nu suntu maşi caduri, eali suntu şi zboru şi
pri-tu aestâ si-aleadzi poezia di picturâ.
Anda u adhyivâsimu adzâ
Maruşa
, aestâ poemâ epicâ ţi Hristu Cândroveanu u bâga
ma-ndzeanâ di
Nunta Zamfirei
alu George Coşbuc, nu intrămu maşi tu unâ lumi ţi
xanaînyeadzâ dinintea a noastrâ cu bueaua-l’i ethnoyraficâ, ama avemu dininti şi unâ
lumi a theatrului, unu spectacolu a zborlui, a limbâl’ei a noastri. Şi limba armâneascâ
alu Tulliu easti limba yie a laolui armânescu, easti unâ cu limba popularâ, aţea limbâ
dimoticistâ cumu-l’i dzâcu greţl’i, ama ti-apurie, easti şi limba literarâ armâneascâ
aţea spâstritâ, bâgatâ pri cali di „clasiţl’i” a noştri.
Tulliu easti și-unu mari poetu a limbâl’ei, unâ fântânâ yie, unâ yișteari ti cathiunu
poetu i scriitoru di tora i di mâni.
Dzâţeamu câ poematili alu Tulliu undzescu cu nâscânti caduri, ama aesti caduri nu
suntu unâ luyie, cathiunu caduru ari aopsea a lui ahoryea. Tu
Cilnicamea ș-picuraril’i
avemu dininti unu caduru di dipu naturalistu şi socialu, tu
Loai cârliglu
avemu un
caduru picurârescu, tu cântiţli fureşti (
Tru muntili di Zmolca, Trâşi La Patruli cutari,
Costa
etc.) avemu nâscânti caduri epico-liriţi tu unâ di-alithea minari iu s-veadi aţea
zvorismâ ofensivâ ahoryea armâneascâ, ţi si-aflâ ş-tu folclorlu a nostru.
Aflămu tu poezia alu Tulliu, caduri turlii, turlii, ama nâscânti di eali si-alegu pri-tu
sculptura a loru.
Graiu di jali
easti unu caduru-capodoperâ, unu caduru tu cari poetlu
cu unâ mânâ ahântu artistâ u scâlisi fudzearea a Armâńiloru tu-arniu, u scâlisi canda
minarea işişi, şi-u scoasi tu padi mira metafizicâ a calil’ei. Poema
Aușlu
easti unâ altâ
poemâ sculpturalâ, easti unu portretu canda scâlisitu tu cheatrâ, unâ ayalmâ scâlisitâ
ti tuţ auşil’i a noştri unâ ayalmâ arhetipalâ adratâ cu micami di artistu şi-alinatâ tu
ţerlu a poeziil’ei. Anda u-aynânyipseşti aestâ ayalmâ ducheşti ţiva di dipu stabilu,
niminatu. Easti unâ hari poema
Auşlu
, câ ţe, easti unâ astâl’eari di niminari şi minari,
minarea azvoami di-tu thimsirea a poetlui. Tu-aestâ poemâ canda tuti curâ, maşi
ayalma a auşlui, ţi si-adarâ arhetipu armâni stabilâ ş-niminatâ:
Vahi cadurili zuyrâpsiti cu nai ma marea puteari, ţi canda suntu nyrâpsiti dipu cu
milanea a suflitlui, suntu aţeali caduri apocaliptiţi ţi li-aflămu tu
Cântiţi
, tu
Cânticu
ş-
maxusu tu
Cântiţi di jali.
Tu-aesti cântiţi, lirismulu, l'ea pirâ, l'ea voltâ şi-aprindi suflitili.
Araru si-aflâ tu poezia a lumil'ei unu ahtari lirismu apresu. Tuti aesti cântiţi di jali suntu
trâ noi Armâńil'i, plângulu di la muril'i a Ierusalimlui armânescu, plângulu a nostru
dirnatu ş-niyitripsitu. Aesti cântiţi di jali suntu maxusu armâneşti, câ ţe durearea ţi si-
aflâ tu eali easti armâneascâ, ama iţi dureari easti universalâ şi tamamu tr-aestâ, aesti
cântiţi dirnati au şi-unâ axie universalâ.
Tu poezia alu Tulliu aflămu ş-caduri cama minori iu easti scosu tu padi, cu hari, spiritlu
colocvialu, cumu si-adarâ tu poezia
Maea
, ama aflămu ş-caduri idiliţi, ţi di-alithea nu
au ahândami şi-axie estheticâ.
***
Easti multâ zori s-badz unu sinuru anamisa di localu şi universalu. Aţea ţi-angreacâ
prota chi prota easti esthetica. Ti-aţea, nai ma multu ari simasie macâ poezia angreacâ
estheticu. Ş-cându poezia angreacâ estheticu, sigura, ari şi-axie universalâ. Nu ari
simasie trâ ţi zburaşti arta, ari simasie cumu easti scoasâ tu padi arta. Ş-di-apoia mulţâ
di mulţâ poeţ şi artişti agiumsirâ s-hibâ universali nchisindalui di la localu.
Ama s-nâ turnămu la poezia alu Tulliu. Cumu dzâșu, aestâ poezie si-aleadzi prota
pri-tu lirismulu a l'ei. Ama si-aleadzi şi pri-tu ritmolu a l'ei, pri-tu eufonia a l'ei... Si-
aleadzi pri-tu unâ alchimie ahoryea acşi cumu si-aleadzi iţido poezie mari. Tuti ţi li
dzâșu ti poezia alu Tulliu pânâ tora tu-aestu eseu-studiu pistipsescu câ suntu alithea,
ama voi si-adavgu nica ndoauâ lucri.
Tu poezia alu Tulliu aflămu ş-lirismulu schetu, ţi cara elu easti ligatu nâscântiori,
di unâ formâ localâ, di ethoslu armânescu. Ama tu poezia alu Tulliu lu-aflămu ş-
lirismulu dizviscutu di iţido strańiu ethnicu. Lu-aflămu tu frâmturi di poemati i lu-
aflămu tu poemati ntredz.
Nâscântiori, lirismulu alu Tulliu ş-metafora da di paroxismu acşi cumu si-adarâ tu
unâ frâmturâ/ tu unu fragmentu di-tu avdzâta şi-alâvdata poemâ
Graiu di jali:
Aţeali trei stihuri di-tu soni suntu geniali. Eali scotu tu padi şi geniulu a limbâl'ei a
noastri. Dzâţi poetlu: „(...)
şi cloputi di jeali/ Bâtea pri tu surinuri cu boţ întunicati.
" Unu
mari poetu ştie si dişteaptâ aţea ţi easti misuadurńitu, aţea ţi easti virtual tu unâ
limbâ şi Nuşi Tulliu aestâ ari adratâ.
Easti amârtie s-lu luyurseşti Tulliu maşi unu poetu ethnic. Suntu poemati di unu
lirismu ahoryea ş-niamisticatu, ţi cara eali nchisescu di la unu ethosu armânescu i di
la unu mutivu popularu. Duri easti si-u-aspunemu aoa poezia liricâ
Lilicea a vrearil'ei
,
ţi easti di-alithea unâ capodoperâ, cu unu lirismu ş-cu unâ muzicâ di dipu ahoryea:
Tulliu nyrâpsi ma multi poemati ţi-nchisescu di la unu ethosu şi si-alegu pri-tu harea a
loru muzicalâ, si-adarâ cântiţi, si-adarâ muzicâ schetâ. Ahtări poemati suntu:
Cânticu di
prumuvearâ, Noapti di vearâ, Flueara.
Tu-aesti cântiţi muzica easti ayâlisitâ şi inima bati canda ma anarya. Easti oara a
siryeańil'ei:

173
POEZII
Postfață
Muzica easti di dipu altâ soe tu poema
Orsa
. Tu aestâ poemâ, muzica si-adarâ
simfonicâ şi si-adarâ unâ cu ritmolu ahoryea şi cu unu lirimu bolcu ţi-azvoami fârâ
acumtinari canda, di-tu unu arâu avutu. Tu
Orsa
aflămu şi-unu universu angricatu
di metaforâ. Tu
Orsa
aflămu şi-unu universu di pirmithu, ama şi-unu arâdzâmu a
trayediil'ei:

Multu modernu asunâ adzâ cântiţli fureşti alu Tuliu, ţi cara eali suntu nyrâpsiti tu unu
stilu tradiţionalu. Ti-apurie, aesti cântiţi scotu tu padi ş-duchearea safi armâneascâ,
ama au şi unâ axie universalâ. Aesti cântiţi si uidisescu di dipu cu
Romancero Ţiganu
12
alu Federico Garcia Lorca. Aesti cântiţi fureşti alu Tulliu suntu ş-poemati dramatiţi şi
liriţi dipriunâ, unâ luyie di poemati epico-liriţi, poemati muzicali, acși cumu suntu şi
poematili alu Federico Garcia Lorca di-tu
Romancero Ţiganu
.
Cântiţli fureşti alu Tulliu suntu unâ misticari di cânticu popularu şi cânticu cultu,
unâ misticari di spiritu ofensivu ş-di trayedie. Câ ţe au unu ritmo zurlu, aesti cântiţi
fureşti prindi s-hibâ cântati/ recitati. Harea aiştoru poemati easti câ suntu unâ harauâ
ş-ti omlu di-tu lao ş-ti omlu nviţatu. S-lu-ascultămu poetlu:
Acşi cumu Federico Garcia Lorca fu luyursitu unâ enciclopedie a duchearil'ei ispaniţi,
Nuşi Tulliu, poetlu a Pindului, ţi muri xinitu, suschirândalui dupâ muntili a lui sântu,
easti unâ enciclopedie a duchearil'ei armâneşti şi a suflitlui popularu armânescu.
Eseu-studiu bitisitu adzâ, 22-li di Aprilu, 2012, tu pulitia Bucureşti
Yioryi Vrana (George Vrana)

Tulliu nyrâpsi poezie ş-tu limba româneascâ, ama fârâ idhyea hari. Acşi cumu
dzâţea Tache Papahagi tu ediţia di-tu anlu 1926,
„Nuşi Tulliu – Poezii,”
poetlu avu
geniulu a grailui di-acasâ.
7.
Literatura ţi si-aflâ tu Antoloyia Armâneascâ alu Tache Papahagi easti tipusitâ maşi
armâneaşti, ama pârâstâserili adrati tu antoloyie suntu fapti româneaşti, Antoloyia ari
şi unu
„Avant-Propos”
nyrâpsitu yalicheaşti şi unu protu zboru nyrâpsitu armâneaşti.
8.
Tu ediţia di tora nu si-aflâ „transpunearea” tu limba româneascâ adratâ di Tache
Papahagi, câ ţe aestâ transpuneari nu ari axie. Easti adratâ ma multu filoloyicu, fârâ
vârnâ hari artisticâ ş-poati s-lu scadâ marili a nostru poetu dinintea a xeńiloru ţi nu
u cunoscu limba armâneascâ. Trâ aţea, pareea a Proiectului Avdhela apufâsi s-higâ
tu-aestâ ediţie apriduţerli adrati tu limba româneascâ di avdzâţl’i a noştri poeţi şi
scriitori: Hristu Cândroveanu şi Kira Iorgoveanu Mantsu. Apriduţerli adrati tu limba
româneascâ di Hristu Cândroveanu şi Kira Iorgoveanu Mantsu suntu loati di-tu
avdzâta a loru antoloyie, ţi işi tu miydani Bucureşti tu anlu 1985:
