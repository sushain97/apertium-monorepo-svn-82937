Kde je Kuba?
Kuba a Marie jsou na zahradě. Počasí je dnes pěkné. Je velmi teplo, ale včera byla zima. Nemohli si hrát venku. Kuba a Marie si rádi hrají. Vždy si hrají na zahradě před velkým domem.
Kuba je malý kluk a je mu šest let. Malá holka je jeho sestra. Je jí pět let. Kuba má malého psa. Pes je teď také na zahradě. Pes si rád hraje s oběma dětmi. Pes má velkou radost.
Má Marie také psa? Ne. Marie nemá psa, má kočku, ale kočka je v domě, kočka spí. 
Jejich matka je uvnitř domu s kočkou. Dívá se z okna a vidí, jak si Kuba s Marií hrají. Kuba rychle běží k velkému stromu a schovává se před Marií. Víte proč? Marie sedí a má ruce před očima. Nic nevidí a počítá. Proč to dělá? Co dělá Kuba u stromu?
Je to hra. Když Marie skončí s počítáním, podívá se kolem. Hledá Kubu. Kam šel? Viděli jste ho?
Marie neví kde je Kuba. Zeptá se psa: "Viděl jsi Kubu?". Pes ale samozřejmě neumí mluvit, takže se Marie nedozví odpověď na svou otázku. Lidé nikdy nedostanou odpověď, když mluví se psy.
Marie se podívá na svou matku za oknem. Její matka se směje. Marie si myslí, že viděla kam Kuba šel: "Řekni mi kde je!", řekne matce. "Ne Marie, nemůžu ti to říct!", odpoví. Přestože nejspíše ví, kde je, nechce to říct.
Marie pomalu kráčí zahradou. Stále se snaží najít Kubu. Dívá se pod stůl a pod židle, ale Kuba tam není. Dívá se všude, ale nemůže nalézt Kubu.
Pak uslyší zvuk. Přichází zpoza velkého starého stromu. Mohl by to být Kuba? Znovu se ozve zvuk. Pozorně poslouchá. Není to pták ani jiné zvíře. Teď ho slyší dobře. To musí být Kuba!
Pak také vidí malou ruku a když jde blíž, vidí také jeho hlavu! Směje se a říká: "Našla jsem tě!". Oba jsou šťastní a jdou domů. Je čas něco pojíst a napít se vody.
