1	איפה ג'ימס?
2	ג'ימס ומרי בגינה. מזג האוויר נחמד היום, מאוד חם. אבל אתמול היה מאוד קר! הם לא יכלו לשחק בחוץ אז. ג'ימס ומרי אוהבים לשחק, הם תמיד משחקים ביחד בגינה לפני הבית הגדול.
3	ג'ימס הוא ילד קטן בן שש. הילדה הקטנה היא אחותו, והיא בת חמש. לג'ימס יש כלב קטן, הכלב גם בגינה עכשיו. הכלב אוהב לשחק עם שני הילדים. הכלב מאוד שמח עכשיו.
4	האם למרי יש גם כלב? לא, אין למרי כלב, יש לה חתול. אבל החתול בבית, החתול ישן.
5	אמא שלהם בבית עם החתול, היא מסתכלת דרך החלון ורואה את ג'ימס ומרי משחקים. ג'ימס רץ מהר לעבר עץ גדול וזקן, הוא מתחבא ממרי. האם אתה יודע למה? מרי יושבת וידיה לפני עיניה. היא לא יכולה לראות כלום והיא סופרת. למה היא עושה את זאת? ומה עושה ג'ימס ליד העץ?
6	זהו משחק. כשמרי מסיימת לספור, היא מסתכלת מסביב. היא מחפשת אחרי ג'ימס: לאן הוא הלך? האם ראית אותו?
7	מרי לא יודעת היכן ג'ימס. היא שואלת את הכלב: "האם ראית את ג'ימס?". אבל כמובן שהכלב לא יכול לדבר! אז מרי לא מקבלת שום תשובה לשאלתה. אנשים לעולם לא מקבלים תשובות כשהם מדברים לכלבים!
8	מרי מסתכלת אל אמא העומדת מאחורי החלון, אמה צוחקת. מרי חושבת שהיא ראתה לאן הלך ג'ימס. "אמרי לי היכן הוא!", היא אומרת לאמה. "לא, מרי. אני לא יכולה להגיד לך", היא משיבה. למרות שהיא כנראה יודעת איפה הוא, היא לא רוצה לספר.
9	מרי הולכת בגינה לאט. היא עדיין מנסה למצוא את ג'ימס. היא מסתכלת מתחת לשולחן ומתחת לכיסא. אבל ג'ימס לא שם. היא מסתכלת בכל מקום אך לא מוצאת את ג'ימס.
10	ואז היא שומעת רחש, זה מגיע ממאחורי העץ הגדול והזקן. האם זה יכול להיות ג'ימס? הנה הרחש ההוא שוב! היא מקשיבה בדריכות. זו לא ציפור או חיה אחרת. היא יכולה לשמוע זאת טוב כעת. זה חייב להיות ג'ימס!
11	ואז היא גם רואה יד קטנה וכשהיא מתקרבת היא גם רואה את ראשו! היא צוחקת ואומרת: "מצאתי אותך!". הם שניהם מאושרים והולכים אל הבית, הגיע הזמן לאכול דבר מה ולשתות קצת מים!
