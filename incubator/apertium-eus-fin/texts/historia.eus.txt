Non dago James?

James eta Miren lorategian daude. Eguraldi atsegina dago gaur, benetan epela. Atzo, ordea, oso hotz zegoen! Ezin zuten kanpoan jolastu. James eta Mirenek oso gustuko dute jolastea. Beti, etxe handiaren aurreko lorategian jolasten dute elkarrekin.
James mutil txikia da eta sei urte dauzka. Neska txikia bere arreba da, bost urte dauzka. Jamesek txakur txiki bat dauka, txakurra ere lorategian dago orain. Txakurrari asko gustatzen zaio bi haurrekin jolastea. Txakurra oso zoriontsua da orain.
Mirenek ere ba al dauka txakurrik? Ez, Mirenek ez dauka txakurrik, katua dauka. Baina katua etxean dago, katua lotan dago.
Euren ama etxearen barruan dago katuarekin, leihotik begira James eta Miren jolasean ikusten ditu. Jamesek, azkar, zuhaitz handi zahar baterantz korrika egiten du, Mirenengandik ezkutatu nahi du. Bai al dakizu zergatik? Miren eserita dago eta eskuak begien aurrean dauzka. Ezin du ezer ikusi eta zenbatzen ari da. Zergatik ari da hori egiten? Eta zer ari da James egiten zuhaitzaren ondoan?
Jolas bat da. Mirenek zenbatzen bukatu duenean, inguruan begira hasten da. Jamesen bila dabil: nora joan ote da? Ikusi al duzu?
Mirenek ez daki James non dagoen. Txakurrari galdetzen dio: "James ikusi al duzu?" Baina noski, txakurrak ezin du hitz egin! Horrela Mirenek ez du erantzunik jasotzen. Jendeak ez du inoiz erantzunik jasotzen txakurrei hitz egitean!
Mirenek bere ama begiratzen du leihoaren atzean, bere ama barrezka ari da. Mirenek James nora joan den ikusi duela uste du: "Esadazu non dagoen!", esaten dio amari. "Ez Miren, ezin dizut esan!", bere erantzuna. Nahiz eta segur aski badakien non dagoen, ez dio esan nahi.

Miren, poliki, lorategian zehar ibiltzen da. Oraindik James aurkitu nahian dabil. Mahaiaren eta aulkien azpian begiratzen du, baina James ez dago han. Leku guztietan begiratzen du, baina ezin du James aurkitu.

Orduan zarata bat entzuten du, zuhaitz handi zaharraren atzetik dator. James izango ote da? Berriz zarata berdina! Arretaz entzuten du. Ez da txoria ezta beste animalia bat ere. Ondo entzun dezake orain. James izan behar du!

Gero, esku txiki bat ere ikusten du eta gerturatzen denean, bere burua ere ikusten du! Barre egiten du eta esaten du: "Aurkitu zaitut!". Biak pozik daude eta etxera joaten dira, zerbait jateko eta edateko ordua da!
