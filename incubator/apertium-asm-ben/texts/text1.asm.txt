ভাৰতবৰ্ষৰ গোলপীয়া চহৰ নামে খ্যাত জয়পুৰ, ৰাজস্থান ৰাজ্যৰ ৰাজধানী।
এই চহৰখন সুবৃহৎ কিল্লা, অট্টালিকা আৰু ধুনীয়া হ্ৰদবোৰৰ বাবে বিখ্যাত, যিয়ে গোটেই বিশ্বৰ পৰিভ্ৰমণকাৰীসকলক আকৰ্ষণ কৰে।
মহাৰাজ জয় সিং দ্বিতীয়ই চিটি পেলেচটো বনাইছিল আৰু এইটো মোগল আৰু ৰাজস্থানী স্থাপত্য বিদ্যাৰ সংমিশ্ৰণ।
১৭৯৯ এডিত মহাৰাজ চাৱাই প্ৰতাপ সিঙে হাৱা মহলটো বনাইছিল আৰু লালচন্দ ওষ্টা আছিল তাৰ স্থাপত্যবিদ।
অম্বৰ কিল্লা চৌহদত বহুত কোঠাযুক্ত অট্টালিকা, সভাঘৰ, খটখটী, খুটা থকা টম্বুঘৰ, বাগিচা আৰু মন্দিৰ আছে।
অম্বৰ প্রসাদটো হৈছে মোগল আৰু হিন্দু স্থাপত্য বিদ্যাৰ এটা আদৰ্শ উদাহৰণ।
১৮৭৬ চনত যেতিয়া ওৱালচৰ ৰাজকুমাৰ ভাৰত ভ্ৰমণ কৰিছিল, সেইসময়ত চৰকাৰী কেন্দ্ৰীয় সংগ্ৰহালয়টো নিৰ্মাণ কৰা হৈছিল আৰু ১৮৮৬ চনৰ পৰা ৰাইজৰ বাবে মুকলি কৰা হৈছিল।
চৰকাৰী কেন্দ্ৰীয় সংগ্ৰহালয়ত হাতী দাঁতৰ কাম, কাপোৰ, গহনা, কাঠৰ বস্তু, ক্ষুদ্ৰ চিত্ৰ, মাৰ্বলৰ মূৰ্ত্তি আৰু অস্ত্ৰ-শস্ত্ৰৰ মূল্যৱান সংগ্ৰহ আছে।
চাৱাই জয় সিং দ্বিতীয়ই তেওঁৰ ৰাণী চিচোৰিয়াৰ বাবে চিচোৰিয়া ৰাণী-কা-বাগ নামে এখন বাগিচা বনাইছিল।
জয় মহলটো হৈছে এটা অপূৰ্ব ধুনীয়া অট্টালিকা, যিটো ৰাজকীয় হাঁহ চুটিং দলবোৰৰ বাবে নিৰ্মাণ কৰা হৈছিল।
কনক বৃন্দাবন হৈছে জয়পুৰৰ এখন জনপ্ৰিয় বনভোজ স্থান।
জয়পুৰৰ বজাৰসমূহ উত্তাল আৰু ইয়াৰ দোকানবোৰ ৰংচঙীয়া বস্তুৰে ভৰপুৰ, যাৰ ভিতৰত হস্তশিল্প সামগ্ৰী, বহুমূলীয়া মণি-মুক্তা, কাপোৰ, মীনাকাৰী সামগ্ৰী, গহণা, ৰাজস্থানী চিত্ৰ আদি আছে।
জয়পুৰ মাৰ্বলৰ মূৰ্ত্তি, নীলা কলহ আৰু ৰাজস্থানী জোতাৰ বাবেও বিখ্যাত।
জয়পুৰ চহৰ ভ্ৰমণৰ আটাইতকৈ ভাল সময় হৈছে অক্টোবৰৰ পৰা মাৰ্চলৈ।
ৰাজস্থান ৰাজ্যিক পৰিবহন নিগমৰ ( আৰ. এচ. টি. চি.) বাচ সেৱা উত্তৰ ভাৰতৰ সকলো মুখ্য স্থানলৈ আছে।
ভাৰতৰ পৰিভ্ৰমণ মানচিত্ৰত পূৱ ৰাজস্থানৰ দুৱাৰমুখ ভৰতপুৰে এক নিজস্ব গুৰুত্ব আহৰণ কৰিছে।
আজি ভাৰতীয় মানচিত্ৰৰ এক মুখ্য পৰিভ্ৰমণৰ স্থান ভৰতপুৰে পঞ্চম শতিকাৰ পৰা কেইবাটাও স্তৰ অতিক্ৰম কৰিছে।
১৮ শতিকাৰ ভৰতপুৰ পক্ষী আশ্রয়স্থলখন 'কেওলাডেও ঘানা ৰাষ্ট্ৰীয় উদ্যান' হিচাপেও জনা যায়।
কেওলাডেও ঘানা ৰাষ্ট্ৰীয় উদ্যানখন বিশ্বৰ ভিতৰতে আটাইতকৈ গুৰুত্বপূৰ্ণ পক্ষী প্ৰজনন আৰু খাদ্যগ্ৰহণৰ স্থান হিচাপে বিখ্যাত।
ভৰতপুৰৰ অন্যতম ঐতিহাসিক আকৰ্ষণ লোহাঘৰ, যাক 'আইৰণ ফোৰ্ট' বুলিও জনা যায়।
ভৰতপুৰ সংগ্ৰহালয় এক প্ৰধান উৎস, যʼৰ পৰা অতীতৰ ৰাজকীয় গৌৰৱৰ বিষয়ে জানিব পাৰি।
ভৰতপুৰ সংগ্ৰহালয়ৰ ওচৰতে আছে নেহৰু পাৰ্ক নামৰ এখন ধুনিয়া বাগিচা।
নেহৰু পাৰ্কখন ৰঙীন ফুল আৰু সেউজীয়া ঘাঁহনিৰে পৰিপূৰ্ণ, সেইবাবে ইয়াৰ উত্তম সৌন্দৰ্যই দৰ্শনাৰ্থীক আকৰ্ষণ কৰে।
ডীগ ৰাজপ্ৰাসাদটো হৈছে এটা শক্তিশালী আৰু বৃহৎ কিল্লা, যিটো ভৰতপুৰৰ শাসকসকলৰ বাবে গৰমৰ দিনৰ আশ্ৰয় স্থল হিচাপে ব্যৱহাৰ হৈছিল।
ভৰতপুৰ ভ্ৰমণৰ উত্তম সময় হৈছে অক্টোবৰ, নৱেম্বৰ, ফেব্ৰুৱাৰী আৰু মাৰ্চ মাহ।
