1	In ue est Giacomo? 
2	Giacomo e Maria sunt in su giardinu. Oe est die bona e b'at calore meda. Eris, imbetzes, b'aiat fritu! E duncas no ant pòdidu giogare in foras. A Giacomo e a Maria lis agradat a giogare, giogant semper in pare in su giardinu in dae in antis de sa domo manna.
3	Giacomo est unu pitzinnu e tenet ses annos. Sa pitzinna est sorre, e tenet chimbe annos. Giacomo tenet unu catzeddu, e finas su cane est in su giardinu. A su cane l'agradat a giogare cun sos duos pitzinnos. Como su cane est cuntentu mannu.
4	Finas Maria tenet unu cane? Nono, Maria non tenet unu cane, ma tenet unu gatu. Ma su gatu est in domo, su gatu est dormende.
5	Sa mama issoro est in domo cun su gatu, est abbaidende dae sas ventanas e est bidende a Giacomo e a Maria chi sunt gioghende. Giacomo est currende lestru chirru a un'àrbore mannu e betzu, si nch'est cuende dae Maria. A l'ischis pro ite l'est faghende?
6	Maria est sèida e s'est cuende soso gros cun sas manos. No est bidende nudda, e est contende. Pro ite est faghende gosi? E ite est faghende Giacomo a probe de s'àrbore?
7	Est unu giogu. Nch'at in pessu agabbadu de contare, Maria s'est abbaidende a inghìriu. Est chirchende a Giacomo: a ue si nch'est andadu? Tue bidende lu ses? Maria no ischit in ue nche siat Giacomo. Pregontat a su cane "Bidu l'as a Giacomo?" Ma su cane non podet faeddare, est craru. E duncas Maria non tenet imposta peruna a sa pregonta sua. Sas pessones non tenent mai imposta peruna Sas pessones non tenent mai imposta peruna cando faeddant cun sos canes.
8	Maria est abbaidende sa mama in palas de sa ventana, sa mama est riende. Maria est pessende chi issa apat bidu a ue est andadu Giacomo. “Nara·mi in ue est”, li narat a sa mama. “Nono Maria, non ti lu potzo nàrrere”, li rispondet. Finas si, forsis, l'ischit, no li cheret nàrrere in ue est.
9	Maria est rugrende a bellu su giardinu. Est galu chirchende a Giacomo. Est abbaidende in suta de sa mesa e in suta de sas cadreas, ma Giacomo non b'est. Est abbaidende in totue ma no est resessende  a agatare a Giacomo.
10	A pustis intendet unu sonu, chi est essidu dae palas de s'àrbore mannu e betzu. Chi siat Giacomo? Torra cussu sonu. Issa est ascurtende cun atentu. No est unu pugione o un'àtera bèstia. L'est intendende galu bene. De seguru est Giacomo.
11	A pustis nche bidet finas una manedda e cando s'acùrtziat, nche bidet finas sa conca sua. Si ponet a rìere e narat “T'apo agatadu”. Sunt ambos duos cuntentos mannos, e si nch'andant a domo, ca est ora de mandigare e de bufare abba.
