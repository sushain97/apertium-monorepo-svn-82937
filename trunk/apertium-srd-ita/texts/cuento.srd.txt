1	In uv'est Jacu? 
2	Jacu e Maria suno in sa corte. Oje est tempus vonu e est fachende calore meda. Eris inbeces b'aviat frittu! E tando no ana podiu jocare in foras. A Jacu e Maria l'agradit a jocare, jocana semper paris in sa corte  sa domo manna. 
3	Jacu est unu pitzinnu, e tenede ses annos. Sa pitzinna est sorre sua, e tenede chimb'annos. Jacu juchet unu catedu, fintzas su cane est in sa corte. A su cane li piaghet jocare chin sos duos pizinnos. Como su cane est meda felitze.
4	Maria puru cane tenet? No, Maria no tenet unu cane, Maria tenet unu gatu.
5	Sa mama issoro est in domo chin su gatu, pompiada dae sas ventanas e viede a Jacu e a Maria jocande. Jacu curret lestru finas ad un arvore mannu e vetzu, s'istichidi dae Maria. Lischis proite lu fachede?
6	Maria est setzia e juchede sas manos indainanti de sos ocros.
7	Est unu jocu. Apenas agabbat de contare, Maria si pompiat in tundu. Chirca a Jacu: uve est andadu? Tue lu vies? Maria non lischit uve siat Jacu. Dimandat a su cane "Giacomo bi l'as vidu?" Peroe su cane no podet faveddare, ovviamente. E duncas Maria non ottènede una risposta a sa dimanda sua.
8	Maria pompiat a mama sua in palas de sa ventana, mamma sua ridet. Maria pessat chi issa apa vidu uve est andadu Giacomo. "Narami uv'est", narat a sa mama. "No Maria, no ti lu podo nàrrere. Mancari probabilmente lu liscat, non cheret a narrere in uv'est. 
9	Maria aggrugada abbellu-abbellu sa corte. Est galu chircande a Jacu. Pompiat a sutta e sa mesa e a sutta de sas cadiras, peroe Jacu non b'est. Pompiat in totuve ma no che resessit a agattare a Jacu.
10	Luego intendet unu sonu, chi venit dae secus de su arvore mannu e vetzu. chi siet Jacu? Torra cussu sonu. Issa ascurtat atentamente. No est unu puzone o un àteru animale.
11	Luego si viet fintzas una manedda e cando s'accurziat viet puru sa conca sua. Ridet e narat "T'apo agattadu". Suno tot'ar duos cuntentos, e andan a domo, est ora de mandigare e de viere abba.
