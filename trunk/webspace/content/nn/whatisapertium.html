<div id="main">
    <h2>Kva er Apertium?</h2>
    
    <p>Apertium er ei <b>maskinomsetjingsplattform med fri og open kjeldekode</b>, opphavleg retta mot nærskylde språkpar, men seinare utvida til å handsame meir ulike   språkpar (t.d. engelsk–katalansk). Plattforma tilbyr</p>
    
    <ol class="abc">
        <li>ein språkuavhengig maskinomsetjingsmotor,</li>
        <li>verktøy for å handsame dei lingvistiske ressursane som krevst for å byggje eit maskinomsetjingssystem for eit visst språkpar, og</li>
        <li>lingvistiske ressursar for ei aukande mengd språkpar.</li>
    </ol>
    
    <p>Apertium nyttar ein <i>shallow-transfer</i> maskinomsetjingsmotor. Denne handsamar innkommande tekst stegvis, som på eit samlebånd: avformatering, morfologisk analyse, ordklassedisambiguering (eintydiggjering), overflatisk strukturoverføring, leksikalsk overføring, morfologisk produksjon og gjenformatering.</p>
    <p>Apertium nyttar endelege tilstandsmaskinar i alle leksikalske prosessar (morfologisk analyse og produksjon, leksikalsk overføring), skjulte Markov-modellar (m.a.) i ordklassedisambiguering, og overflatisk syntaktisk analyse (<i>chunking</i>) basert på endelege tilstandsmaskinar for fleirstegs strukturell overføring.</p>
    <p>Den opphavlege utforminga var hovudsakleg bygd på system som allereie var utvikla av Transducens-gruppa ved Universitat d'Alacant, t.d. <b><a href="http://www.internostrum.com/welcome.php">interNOSTRUM</a></b> (spansk–katalansk), og <b><a href="http://traductor.universia.net">Traductor Universia</a></b> (spansk–portugisisk).</p>
    <p>Det er mogleg å byggje maskinomsetjingssystem for ei mengd med ulike språkpar med Apertium; til dette nyttar Apertium enkle, standardiserte XML-format for å kode den lingvistiske informasjonen (anten for hand eller ved å konvertere eksisterande data). Med hjelp av verktøya i systemet blir informasjonen kompilert til dei svært effektive formata som omsetjingsmotoren les.</p>
    
    <!--
<div class="small box"><strong>Last ned kjeldekoden til Apertium:</strong><br/><br/>
<div id="downloadbar" style="margin: 0 0 0 2em; width: 16em">
         <a href="http://sf.net/projects/apertium/">Last ned Apertium!</a>
</div>
</div>
-->
    
    <h2>Kven er det som utviklar Apertium?</h2>
    <p>Apertium-arkitekturen blir utvikla av forskingsgruppa <a href="http://transducens.dlsi.ua.es">Transducens</a>, ein del av <a href="http://www.dlsi.ua.es">Departament de Llenguatges i Sistemes Informàtics</a> ved <a href="http://www.ua.es">Universitat d'Alacant</a> i samarbeid med <a href="http://www.prompsit.com">Prompsit
        Language Engineering</a>.
    </p>
    <p>Lingvistiske ressursar for Apertium utvikla av Transducens og Prompsit:</p>
    <ul>
        <li>Spansk–Katalansk</li>
        <li>Spansk–Portugisisk</li>
        <li>Katalansk–Fransk</li>
        <li>Oksitansk–Katalansk</li>
        <li>Engelsk–Katalansk</li>
    </ul>
    <a href="http://webs.uvigo.es/sli/">Seminario de Lingüística Informática</a> ved <a href="http://www.uvigo.es/indice/index.gl.htm">Universidade de Vigo</a>:
    <ul>
        <li>Spansk–Galisisk</li>
    </ul>
    og <a href="http://www.iula.upf.edu/">Institut Universitari de Lingüística Aplicada</a> ved <a href="http://www.upf.edu/">Universitat Pompeu Fabra</a> i Barcelona:
    <ul>
        <li>Oksitansk–Katalansk</li>
        <li>Engelsk–Katalansk</li>
        <li>Fransk–Katalansk</li>
    </ul>
    
    <p><a href="http://sourceforge.net/project/memberlist.php?group_id=143781">Mange andre utviklarar </a> er òg med på å skape <a href="http://ilazki.thinkgeek.co.uk/apertium/graph.svg">nye språkpar</a>. Du kan <a href="http://apertium.svn.sourceforge.net/viewvc/apertium/">sjå i <acronym title="Subversion">SVN</acronym>-kodelageret</a> om du lurer på kva som blir utvikla nett no.
    </p>
    <p>Apertium byr nye utviklarar velkommen: om du har lyst til å betre på motoren eller verktøya, eller utvikle lingvistiske ressursar for prosjektet må du ikkje nøle med å <a href="?id=contact">ta kontakt</a>.
    </p>

    <h2>Økonomisk stønad</h2>
    
    <p>Apertium er éin av to maskinomsetjingsmotorar med open kjeldekode som byrja utviklinga si innan <a href="http://www.opentrad.org/">OpenTrad</a>-prosjektet (2004–2005); Apertium er meint å omsetje mellom nærskylde språk. OpenTrad-samanslutninga var styrt av <a href="http://www.eleka.net/">Eleka Ingeniaritza Linguistikoa</a>.
    </p>
    
    <p>OpenTrad-prosjektet («Maskinomsetjing med open kjeldekode for
    språka i Spania») vart støtta av det spanske <a href="http://www.min.es/">Departementet for industri, turisme og handel</a> gjennom PROFIT-løyvingane FIT340101-2004-0003 og FIT340001-2005-0002.
    </p>
    
    <p>I det siste har Apertium òg fått stønad frå <a href="http://www10.gencat.net/dursi/AppJava/home.jsp?area=3&=2">Sekretariatet for telekommunikasjon og informasjonssamfunnet</a> i Generalitat de Catalunya (regjeringa for den autonome regionen Catalonia i Spania) for å utvikle nye språkpar og for ein betra arkitektur (Apertium 2.0) som let oss ta med meir vanskelege språkpar, t.d. engelsk–katalansk. I tillegg har Apertium fått stønad frå <a href="http://www.min.es/">Departementet for industri, turisme og handel</a> i Spania gjennom <a href="http://www.mityc.es/profit/">PROFIT</a>-løyving FIT350401-2006-05 (EurOpenTrad).
    </p>
    
    <p>Trautorom-prosjektet («Rumensk–Spansk maskinomsetjing», pakka <code>apertium-es-ro</code>) 
vart støtta av: Instituttet for språk og informasjonssystem og Viserektoratet for utanomfaglege aktivitetar (Vicerrectorado de Extensión Universitaria) ved Universitat d'Alacant, i tillegg til det rumenske
        <a href="http://www.mae.ro">Utanriksdepartementet</a>.
    </p>
    
    
    <p>Delar av Apertium har òg fått stønad frå <a href="http://www.ua.es">Universitat d'Alacant</a>.</p>
    
</div>
