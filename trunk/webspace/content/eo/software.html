<div id="main">
<h2>Rilata programaro</h2>
<h3>La leksik-transforma pako lttoolbox</h3>
<p>La leksik-transformo pako lttoolbox en Apertium estas uzita
de <a href="http://orthoepikon.sourceforge.net/">Orthoepikon</a>
por konstrui programaron kiu aldonas simplajn prononcajn notojn al
tekstoj tiel, ke ili povas esti voĉlegitaj ĝuste.<a
 href="software.html?id=lttoolbox">[+]</a></p>
<h3>apertium-tagger-training-tools</h3>
<h4>Cel-lingve bazita leksik-kategoria etikediganta trejnisto</h4>
<p>La apertium-tagger-training-tools pako estas uzebla por
memstare trejni la leksik-kategoriajn etikedigantojn uzitajn de la
Apertium-MT-motoro sur informoj
ne nur el la fonto-lingvo, sed ankaŭ el la cel-lingvo.</p>
<p>Post trejnado oni ricevas dosieron kiu enhavas la parametrojn
de la kaŝit-Markova modelo uzitajn de la leksik-kategoriaj
etikedigantoj; ĉi tiu
dosiero povas esti rekte uzita de la Apertium-MT-ilaro. Ĉi tiu pako
povas simpligi la komencan
konstruon de maŝintraduka sistemo por nova paro de lingvoj.<a
 href="software.html?id=apertium-tagger-training-tools">[+]</a><br>
</p>
<h3>Apertium-transfer-tools</h3>
<h4>Aŭtomata regul-generado el paralela
korpuso per malprofunda transdonado</h4>
<p><code>apertium-</code><code>transfer-tools</code> estas
liber-programara
pako
kiu konsistas el ilaro permesanta la aŭtomatan generadon de
transdon-reguloj de Apertium
(nivelo 1) el paralela korpuso. Transdon-regulojn oni generas el
vic-ŝablonoj, kiel tiuj uzataj en statistika
maŝintraduko, eltiritaj el paralela korpuso kaj etenditaj kun aro
da restriktoj kiuj regas ilian aplikon. <a
 href="software.html?id=apertium-transfer-tools">[+]</a></p>
<h3>Apertium-eval-translator</h3>
<h4>Takso de Apertium-bazitaj MT-sistemoj</h4>
<p><code>apertium-eval-translator</code> estas tre simpla Perl-skripto.
Ĝi kalkulas la vort-eraran indicon (anglalingva mallongigo: WER) kaj la
pozici-sendependan vort-eraran indicon (anglalingva mallongigo: PER)
inter traduko de
Apertium-bazita MT-sistemo kaj ĝia homa korektado (t.e. la
hom-korektita traduko) ĉe dokumenta
nivelo. Kvankam ĝi estis desegnita por taksi Apertium-bazitajn
sistemojn, ĝi povas
esti facile adaptita por taksi aliajn MT-sistemojn.<a
 href="software.html?id=apertium-eval-translator">[+]</a></p>
</div>
<br>
