<div id="main">
<h2>Qu&egrave; &eacute;s Apertium?</h2>

<p>Apertium &eacute;s una <b>plataforma de traducci&oacute; autom&agrave;tica
lliure/de codi font obert</b>, inicialment pensada per a parells de lleng&uuml;es emparentades, per&ograve; que ha estat recentment expandida per a poder tractar parells de lleng&uuml;es m&eacute;s divergents (com ara angl&egrave;s–catal&agrave;). La plataforma proporciona</p> 

<ol class="abc">	
	<li>un motor de traducci&oacute; independent de les lleng&uuml;es</li>
	<li>eines per a gestionar les dades ling&uuml;&iacute;stiques necess&agrave;ries per a construir un sistema de traducci&oacute; autom&agrave;tica per a un parell de lleng&uuml;es donat</li>
	<li>dades ling&uuml;&iacute;stiques per a un nombre creixent de parells de lleng&uuml;es.</li>
</ol>

<p>Apertium usa un motor de traducci&oacute; de transfer&egrave;ncia superficial que processa el text d'entrada en etapes, com en una cadena de muntatge: desformatatge, an&agrave;lisi morfol&ograve;gica, desambiguaci&oacute; categorial, transfer&egrave;ncia estructural superficial, transfer&egrave;ncia l&egrave;xica, generaci&oacute; morfolo&ograve;gica i reformatatge.</p>

<p>Apertium usa transductors d'estats finits per a les operacions de processament l&egrave;xic (an&agrave;lisi i generaci&oacute; morfol&ograve;gica, transfer&egrave;ncia l&egrave;xica), models ocults de Markov per a la desambiguaci&oacute; categorial i chunking multietapa basat en estats finits per a la transfer&egrave;ncia superficial.</p>

<p>El disseny inicial est&agrave; basat en el de sistemes que ja havia desenvolupat pel grup Transducens de la Universitat d'Alacant, com ara <b><a href="http://www.internostrum.com/welcome.php">interNOSTRUM</a></b> (espanyol–catal&agrave;), i <b><a href="http://traductor.universia.net">Traductor Universia</a></b> (espanyol–portugu&egrave;s).</p>

<p>&Eacute;s possible usar Apertium per a construir sistemes de traducci&oacute; autom&agrave;tica per a una gran varietat de parells de lleng&uuml;es; per a aix&ograve; Apertium usa formats senzills basats en XML per a codificar les dades ling&uuml;&iacute;stiques necess&agrave;ries (fetes a m&agrave; o per conversi&oacute; de dades existents) que es compilen, amb les eines que es proveeixen, en els formats de gran velocitat usats pel motor.</p>

<h2>Qui desenvolupa Apertium?</h2>

<p>L'arquitectura Apertium l'est&agrave; desenvolupant el grup d'investigaci&oacute; <a href="http://transducens.dlsi.ua.es">Transducens</a> del <a href="http://www.dlsi.ua.es">Departament de Llenguatges i Sistemes Inform&agrave;tics</a> de la <a href="http://www.ua.es">Universitat d'Alacant</a>
en col·laboraci&oacute; amb <a href="http://www.prompsit.com">Prompsit
Language Engineering</a>.</p>

<p>Molts grups estan desenvolupant dades ling&uuml;&iacute;stiques per a Apertium.</p>

<p>Transducens i Prompsit estan desenvolupant els parells:</p>
<ul>
	<li>espanyol–catal&agrave;</li>
	<li>espanyol–portugu&egrave;s</li>
	<li>catal&agrave;–franc&egrave;s</li>
	<li>occit&agrave;–catal&agrave;</li>
	<li>angl&egrave;s–catal&agrave;</li>
</ul>

<p>el <a href="http://webs.uvigo.es/sli/">Seminario de Ling&uuml;&iacute;stica Inform&aacute;tica</a> de la <a href="http://www.uvigo.es/indice/index.gl.htm">Universidade de Vigo</a>:</p>
<ul>
	<li>el parell espanyol–gallec</li>
</ul>

<p>i <a href="http://www.iula.upf.edu/">Institut Universitari de Ling&uuml;&iacute;stica Aplicada</a> de la <a href="http://www.upf.edu/">Universitat Pompeu Fabra</a>, els parells</p>

<ul>
	<li>occit&agrave;–catal&agrave;</li>
	<li>angl&egrave;s–catal&agrave;</li>
	<li>franc&egrave;s-catal&agrave;</li>
</ul>

<p><a href="http://sourceforge.net/project/memberlist.php?group_id=143781">Molts altres desenvolupadors</a> estan tamb&eacute; generant <a href="http://ilazki.thinkgeek.co.uk/apertium/graph.svg">nous parells</a>. Podeu <a href="http://apertium.svn.sourceforge.net/viewvc/apertium/">visitar el dip&ograve;sit SVN</a> per a veure una instant&agrave;nia del desenvolupament actual. Tamb&eacute; es pot veure encara una mica d'activitat en el <a href="http://apertium.cvs.sourceforge.net/apertium/">vell dip&ograve;sit CVS</a>.</p>

<!--
<p>Apertium welcomes new developers: if you think you can improve the engine or the tools, or develop linguistic data for us, do not hesitate to <a href="?id=contact">contact us</a>.
</p>
-->

<h2>Finan&ccedil;ament</h2>

<p>Apertium &eacute;s un dels dos motors de traducci&oacute; autom&agrave;tica
lliures/de codi font obert que van comen&ccedil;ar a ser desenvolupats dins del projecte <a href="http://www.opentrad.org/">OpenTrad</a> (2004–2005); Apertium est&agrave; dissenyat per a traduir entre lleng&uuml;es relacionades (vegeu Documentaci&oacute; m&eacute;s amunt). El consorci Opentrad va ser liderat per  <a href="http://www.eleka.net/">Eleka Ingeniaritza Linguistikoa</a>.</p>

<p>El projecte Opentrad ("Traducci&oacute; autom&agrave;tica de codi obert per a les lleng&uuml;es de l'Estat espanyol") va ser finan&ccedil;at pel <a href="http://www.min.es/">Ministeri d'Ind&uacute;stria, Turisme i Comer&ccedil;</a> d'Espanya a trav&eacute;s de les ajudes PROFIT amb codisFIT340101-2004-0003 i FIT340001-2005-0002.</p>

<p>M&eacute;s recentment, Apertium ha rebut tamb&eacute; finan&ccedil;ament de la <a href="http://www10.gencat.net/dursi/AppJava/home.jsp?area=3&=2">Secretariat de Telecomunicacions i Societat de la Informaci&oacute;</a> de Generalitat de Catalunya per a desenvolupar nous parells de lleng&uuml;es i un motor millorat (Apertium 2.0) per a incloure parells m&eacute;s dificils com ara angl&eacute;s–catal&agrave; i de nou del <a href="http://www.min.es/">Ministeri d'Ind&uacute;stria, Turisme i Comer&ccedil;</a> a trav&eacute;s de l'ajuda <a href="http://www.mityc.es/profit/">PROFIT</a> n&uacute;mero FIT350401-2006-05 (EurOpenTrad).</p>

<p>El projecte Trautorom ("Traducció automàtica romanès-espanyol", paquet 
   <code>apertium-es-ro</code>) 
   ha estat finançat per la Universitat d'Alacant a través del Departament
   de Llenguatges i Sistemes Informàtics i del Vicerectorat d'Extensió Universitària i
   pel 
	<a href="http://www.mae.ro">Ministeri d'Assumptes Exteriors</a> de Romania.
	</p>

<p>Algunes parts d'Apertium han estat tamb&eacute; finan&ccedil;ades per la <a href="http://www.ua.es/">Universitat d'Alacant</a>.</p>

</div>
