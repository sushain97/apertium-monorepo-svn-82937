<div id="main">
<h2>Wat is Apertium?</h2>

<p>Apertium is 'n <b>oopbron masjienvertaalplatform</b> wat oorspronklik daarop gemik was om tussen verwante tale te vertaal, maar onlangs uitgebrei is om moeiliker taalpare soos Engels-Katalaans te hanteer. Die platform verskaf:</p>

<ol class="abc">
	<li>'n Taal-onafhanklike masjienvertaalenjin</li>
	<li>Gereedskap om taalkundige data mee te hanteer (gebruik om 'n masjienvertaalstelsel te bou), en</li>
	<li>Taalkundige data vir 'n groeiende aantal taalpare.</li>
</ol>
 
<p>Apertium gebruik 'n vlak-oordrag masjienvertaalenjin wat invoerteks in stappe prosesseer, soos 'n monteerbaan: deformatering, morfologiese analise, hantering van dubbelsinnige woordsoorte, vlak struktuuroordrag, leksikale oordrag, morfologiese generasie, en herformatering.</p>
<p>Apertium gebruik eindigetoestand-omvormers vir alle leksikale verwerkingstappe (morfologiese analise en generasie, leksikale oordrag), veborge Markov-modelle vir woordsoort-etiketering, en "chunking" gebaseer op multi-fase eindige toestande vir strukturele oordrag.</p>
<p>Die oorspronklike ontwerp is grotendeels gebaseer op stelsels wat reeds deur die Transducens-group by die Universiteit van Alacant ontwikkel is, soos <b><a href="http://www.internostrum.com/welcome.php">interNOSTRUM</a></b> (Spaans-Katalaans), en <b><a href="http://traductor.universia.net">Traductor Universia</a></b> (Spaans-Portugees).</p>
<p>Dit is moontlik om Apertium te gebruik om masjienvertaalstelsels vir 'n verskeidenheid taalpare te ontwikkel; vir dié doel gebruik Apertium 'n eenvoudige XML-gebaseerde formaat vir die enkodering van die nodige taaldata (handmatig, of deur bestaande data om te skakel), wat dan omgeskakel word na die hoëspoedformaat wat deur die enjin gebruik word.</p>

<!--
<div class="small box"><strong>Download Apertium source code:</strong><br/><br/>
<div id="downloadbar" style="margin: 0 0 0 2em; width: 16em">
	<a href="http://sf.net/projects/apertium/">Download Apertium!</a>
</div>
</div>
-->

<h2>Wie ontwikkel dit?</h2>
<p>Apertium se argitektuur word deur die <a href="http://transducens.dlsi.ua.es">Transducens</a>-navorsingsgroup ontwerp by die <a href="http://www.dlsi.ua.es">Departament de Llenguatges i Sistemes Informàtics</a> van die <a href="http://www.ua.es">Universiteit van Alacant</a> in samewerking met <a href="http://www.prompsit.com">Prompsit Language Engineering</a>.
</p>
<p>Taalkundig data vir Apertium word ontwikkel deur Transducens en Prompsit</p>
<ul>
<li>Spaans–Katalaans</li>
<li>Spaans–Portuguees</li>
<li>Katalaans–Frans</li>
<li>Oksitaans–Katalaans</li>
<li>Engels–Katalaans</li>
</ul>
die <a href="http://webs.uvigo.es/sli/">Seminario de Lingüística Informática</a> van die <a href="http://www.uvigo.es/indice/index.gl.htm">Universidade de Vigo</a>
<ul>
<li>Spaans–Galisies</li>
</ul>
en die <a href="http://www.iula.upf.edu/">Institut Universitari de Lingüística Aplicada</a> van die <a href="http://www.upf.edu/">Pompeu Fabra-universiteit</a> in Barcelona.
<ul>
<li>Oksitaans–Katalaans</li>
<li>Engels–Katalaans</li>
<li>Frans–Katalaans</li>
</ul>

<p><a href="http://sourceforge.net/project/memberlist.php?group_id=143781">Baie ander ontwikkelaars</a> genereer ook <a href="http://ilazki.thinkgeek.co.uk/apertium/graph.svg">nuwe taalpare</a>. U kan deur die <a href="http://apertium.svn.sourceforge.net/viewvc/apertium/"><acronym title="Subversion">SVN</acronym>-stoorstelsel</a> blaai om te sien wat tans ontwikkel word. Sekere aktiwiteite kan steeds op die ou <a href="http://apertium.cvs.sourceforge.net/apertium/"><acronym title="Concurrent Version System">CVS</acronym>-stoorstelsel</a> gesien word.
</p>
<p>Apertium verwelkom enige nuwe ontwikkelaars: as u dink u kan die enjin of nutsprogramme verbeter, of taalkundige data verskaf, <a href="?id=contact">kontak ons</a> gerus.
</p>

<h2>Befondsing</h2>

<p>Apertium is een van die twee oopbron masjienvertaalenjins wat begin het as deel van projek <a href="http://www.opentrad.org/">OpenTrad</a> (2004–2005); Apertium is ontwerp om tussen naby verwante tale te vertaal. Die OpenTrad-konsortium is gelei deur <a href="http://www.eleka.net/">Eleka Ingeniaritza Linguistikoa</a>.
</p>

<p>Die OpenTrad-projek ("Open Source Machine Translation for the languages of Spain") is befonds deur die <a href="http://www.min.es/">Ministerie van Nywerheid, Toerisme en Handel</a> van Spanje deur PROFIT-vergunningnommers FIT340101-2004-0003 en FIT340001-2005-0002.
</p>

<p>Meer onlangs het Apertium ook fondse ontvang van die <a href="http://www10.gencat.net/dursi/AppJava/home.jsp?area=3&=2">Sekretariaat vir Telekommunikasie en Inligting</a> van die "Generalitat de Catalunya" (regering van die selfbesturende gemeenskap van Katalonië in Spanje) om nuwe taalpare te ontwikkel, en die argitektuur te verbeter (Apertium 2.0) om moeiliker taalpare soos Engels–Katalaans te ondersteun, en weer vanaf die <a href="http://www.min.es/">Ministerie van Nywerheid, Toerisme en Handel</a> van Spanje deur <a href="http://www.mityc.es/profit/">PROFIT</a>-vergunningnommer FIT350401-2006-05 (EurOpenTrad).
</p>

<p>Dele van Apertium is ook deur die <a href="http://www.ua.es">Universiteit van Alacant</a> befonds.</p>

</div>
