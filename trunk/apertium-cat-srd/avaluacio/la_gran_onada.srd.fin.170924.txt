Sa grandu undada de Kanagawa[2] (神奈川沖浪裏 , Kanagawa oki nami ura?, literalmente 'Suta un'undada in mesu de mare in Kanagawa'), connota puru comente S'undada o Sa grandu unda, est una famosa istampa xilogràfica de s'artista giaponesu ispetzialista in ukiyo-e Katsushika Hokusai, publicada intre su 1830 e su 1833, durante su perìodu Edo de s'istòria de su Giapone.

Custa istampa est s'òpera prus connota de Hokusai e sa prima de sa famosa sèrie sua Fugaku sanjūrokkei (富嶽三十六景? «Trinta-ses vistas de su Monte Fuji»), in prus de èssere s'istampa prus famosa de su gènere suo gasi comente una de sas immàgines prus connotas de su mundu. Dae s'istampu utilizadu si nde sunt realitzadas mìgias de còpias, medas de sas cales sunt arribadas a manos de regollidores europeos. Partinde dae sa dècada de su 1870 s'istampa s'est fata populare meda intre artistas e regollidores frantzesos.

Diferentes museos cunservant esemplares de s'òpera, comente su Museu Guimet, su Museu Metropolitanu de Arte, su Museu Britànnicu, puru sa Biblioteca Natzionale de Frantza, chi in generale provenit dae colletziones privadas de su de XIX sèculos de istampas giaponesas.




