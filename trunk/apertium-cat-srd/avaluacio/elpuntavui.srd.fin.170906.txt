Ses òmines cun gellaba e bèrtulas
Sas fotocàmeras de Platja de Aro ant tentu a sos “suspetados” sa die de sos atentados e ant fatu sonare totu sos allarmes 
Sete de mangianu de su 17 de austu (sa die de sos atentados in Bartzellona). Ses òmines bestidos cun gellaba e calicunu cun bèrtulas nieddas a coddu rugrant su caminu in una de sas intradas a Platja de Aro. Sa presèntzia de custos òmines, bìdidos pro casu dae unu politziotu e chi est istada tenta dae una de sas fotocàmeras de seguridade de Platja de Aro, at annotadu unu suspetosu trabassu a sero, cando nch'at àpidu sa matantza in sa Rambla. E s'informatzione, gosi comente marcant sos protocollos, est istada trasmitida a sos grupos ispetzializados in sa cumbata antiterrorista e s'est chircadu si sos indivìduos podiant tènnere carchi relatzione cun sos atentados. Est istada lassada pèrdere, cun totu chi sos fatos ispiegant chi sa firmada issoro a Baix Empordà siat, a su nessi, singulare. Assegurant chi sunt messàrgios de unu capotatzu de s'Ìndia, musulmanu praticante, chi los teniat in totu su mundu pro revisionare sa situatzione de sas moscheas. Totu indicat chi sos pellegrinos de sa gellaba giai teniant relatzione, in càmbiu, cun su forgone chi at pesadu suspetos e allarmes puru sa die de su 24 de austu, cando sa politzia locale de Calonge l'at sebestadu a GI-661, a s'intrada de su munitzìpiu, intre sa rotonda noa e sa rotonda de su supermercadu Pijoan. Fiat suspetosa, primu, ca sas placas de sa targa de in antis non fiant uguales a sas de palas e in intro nche biagiaiant chimbe òmines de aspetu magrebinu. I su còfanu fiat gasi prenu de pacos chi sos Mossos non si sunt fidados e l'ant segadu su caminu, nch'ant aviadu sos Tedax, chi ant averguadu chi non b'aiat esplosivos. Petzi roba e ogetos normales de sos ocupantes de su veìculu chi ant assiguradu chi beniant de Birmingham, Inghilterra. Sunt calicunos allarmes chi sunt istados bìvidos partinde dae sos atacos in Bartzellona e Cambrils.
