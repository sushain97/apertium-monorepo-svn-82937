Su bentu (de su latinu ventus) est su movimentu de gas a manna iscala. In sa Terra, su bentu est su movimentu in massa de s'àera. In s'ispàtziu esteriore, su bentu solare est su movimentu de gas o partigheddas carrigadas dae su Sole a traessu de s'ispàtziu, mentras chi su bentu planetàriu est sa desgasificatzione de elementos chìmicos ligeros de s'atmosfera dae unu cale si siat pianeta a s'ispàtziu. Sos bentos si costumant classificare segundos sua iscala ispatziale, sa velotzidade, sos tipos de fortza chi los càusant, sas regiones ue si produint e s'efetu suo. Sos bentos prus fortes osservados in una pianeta de su sistema solare si produint a Netunu e Saturnu.
In meteorologia si costumant denominare sos bentos segundu sa fortza sua e sa diretzione dae sa cale bufant. Sos aumentos lestros de sa velotzidade de su bentu durante unu tempus curtzu retzint su nùmene de "iscòpiat". Sos bentos fortes de durada intermèdia (belle unu minutu) si narant "abbolotos". Sos bentos de larga durada tenent diversos nùmenes segundos sa fortza sua mediana, comente pro esempru "abrina", "temporada", "tempestade", "uraganu" o "burrasca". Su bentu si podet produire a diversas iscalas, dae sos flussos tempestosos chi durant deghinas de minutos fines a abrinas locales generadas dae su callentamentu de superfìtzies de terra e durant unas cantas oras, fines a bentos globales chi sunt su frutu de sa diferèntzia de suspidura de energia solare intre sas zonas climàticas de sa Terra. Sas duas càusas printzipales de sa tzirculatzione emisfèrica a manna iscala sunt su callentamentu diferentziale intre ecuatore e sos polos, e sa rotatzione de sa pianeta (efetu de Coriolis). A sos tròpicos, sa tzirculare de depressiones tèrmicas pro subra su terrinu e alturas artas podet provocare sa tzirculatzione de monsones. In sas àeras costeras, su tziclu abrina marina/avrina terrestre podet definire sos bentos locales; a sas zonas cun terrinu variàbile, sas abrinas de badde e de montagna podent dominare sos bentos locales.
