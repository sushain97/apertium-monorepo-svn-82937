Los Angeles elìminat sas tzelebratziones de su 12 de santugaine e istabilit sa Die de sas Pòpulos Indìgenos
Su cuntzistoru de custa tzitade de s'istadu de Califòrnia at detzisu su passadu mèrcuris de nche eliminare dae su calendàriu sa Die de Colombo

Sa tzitade de Los Angeles oramai at a tzelebrare prus su 12 de santugaine in onore a Cristòforo Colombo e sos àteros conchistadores de Amèrica.  Su cuntzistoru de custa tzitade de s'istadu de Califòrnia at detzìdidu su passadu mèrcuris de nche eliminare dae su calendàriu sa Die de Colombo. Sende gasi, sa tzitade no at a pèrdere peruna die festiva. De tando in susu s'at a numenare sa Die de sos Pòpulos Indìgenos pro rèndere omenàgiu sos pòpulos chi sunt istados vìtimas de genotzìdiu cun s'arribu de sos europeos a su continente americanu e s'at a tzelebrare cada segundu lunis de santugaine.

Segundu su chi ispiegat su Los Angeles Times, s'istabilimentu de una data festiva alternativa s'est produidu, intre àteras cosas, a causa de sas protestas de sa comunidade italo-americana, pro sa cale su 12 de santugaine fiat fintzas a como una tzelebratzione importante de su calendàriu.
