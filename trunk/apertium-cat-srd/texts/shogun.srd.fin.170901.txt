In s'istòria de su Giapone, su tèrmine shōgun (将軍, lit. «cumandende de s'esèrtzitu») si referiat a unu rangu militare e tìtulu istòricu cuntzèdidu diretamente dae s'imperadore. Sa paràula shōgun est s'abbreviatzione de seii taishōgun (征夷大将軍, lit. «mannu generale apaivagador de sos bàrbaros"),[1] nomenamentu chi finas a su 1192 fiat istadu temporale[2] e fiat utilizadu pro si refèrrere a su generale chi cumandaiat s'esèrtzitu aviadu a gherrare sos emishi, chi abitaiant in su nord de su paisu.

Durante su de XII sèculos e finas a su 1868,[3] su shogun est istadu costituidu comente su guvernadore de facto de totu su paisu, mancari, in teoria, s'imperadore fiat su legìtimu guvernadore e depositaiat s'autoridade in su shogun pro guvernare in nùmene suo.[4] Durante custu tempus, s'imperadore s'est bidu obrigadu a delegare de su totu calesi siat atributzione o autoridade tzivile, militare, diplomàtica e giuditziària a chi esseret tènnidu custu tìtulu.[5]

Durante sos primos cuntatos cun Otzidente e agiomai in carchi paisu asiàticu, comente sa Tzina, su shōgun fiat cunsideradu comente su «re de su Giapone», e si disconnoschiat s'esistèntzia de duas istruturas de autoridade.[6] Atualmente, carchi iscritore e istòricu at descritu su shogun cun apellativos comente «ditadore militare»[7] o «generalíssim»[8] cun sa finalidade de ispiegare sas funtziones suas a unu pùblicu no avesu cun s'istòria de su paisu.
