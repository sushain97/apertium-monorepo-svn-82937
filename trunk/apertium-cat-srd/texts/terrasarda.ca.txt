1) La Regió sarda ampara, promou i normalitza l’ús de la llengua sarda en tots els àmbits, i l’ús del gaddurès, tatarès, del tabarquí,  del català de L’Alguer, i garanteix l’ús normal i oficial del sard, de les altres llengües de Sardenya i de l’italià.

2) La Regió sarda produirà una política lingüística que posi els ciutadans en condicions d’assolir la plena igualtat en els drets i deures lingüístics.

3) Que tots els organismes, en particular els organismes regionals, provincials, municipals tinguin un organisme de referència que sigui la màxima autoritat lingüística, amb representació de totes les competències cinetífiques, capaç de garantir l’unitat del sard.

4) Els topònims de Sardenya tinguin com a forma oficial única la sarda, a excepció dels de de Gaddura, Tàtari, S’Alighera, Ìsula de Càruluforte, que tenen els seus, seguint les indicacions de l’autoritat lingüística.

5) Els ciutadans i ciutadanes de Sardenya tinguin dret a l’ús de la forma normativament correcta en sard dels seus noms i cognoms. Que aquesta norma sigui aplicable als noms i cognoms dels parlars esmentats al punt nº1.

6) Sigui possible en cada context públic amb sinalèctica interna i externa garantir la visibilitat de les informacions  en sard i les seves varietats del punt nº1, amb suports iguals a aquells utilitzats per la llengua italiana co-oficial.

7) Que el sard, com a llengua pròpia de Sardenya, sigui llengua pròpia de tots els sectors i àmbits que ofereixen serveis públics a la ciutadania. La Regió sarda creara les condicions i possibilitats per assolir la presència de la llengua sarda, oral i escrita, als sectors i usos privats (empreses, ens, escoles, associacions, etc.).

8) Que el sard sigui, a l’escola, a totes les modalitats educatives, una de les matèries curriculars, llengua vehicular i d’estudi de les matèries i llengua dels materials en paper i telemàtics. Aprenents i mestres, als insituts i a la universitat, podran escollir la llengua que vulguin.

9) Als mitjans d’informació , la Regió garantirà el naixement al menys d’una emissora pública radiotelevisiva, de un diari general en paper i en forma telemàtica, no comercials, en llengua sarda, i promourà la informació en sard feta des dels mitjans privats.

10) La presència de serveis lingüístics amb operadors especialitzats, a províncies, ens territorials, ajuntaments, i circumscripcions, es garantirà. S’ha de donar importància i prioritat a la presència de joves als oficis esmentats, donant-los formació i titulacions lingüístiques de qualitat.
