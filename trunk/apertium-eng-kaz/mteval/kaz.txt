ДЖЕЙМС ҚАЙДА?
Джеймс пен Мэри бақшада.  
Ауа райы бүгін әбден жақсы, жылы.  
Бірақ кеше өте суық еді!  Осы себептен олар далада ойнай алмады.
Джеймс пен Мэри ойнағанды жақсы көреді, олар әрдайым үлкен үйдің алдындағы бақшада бірге ойнайды.
Джеймс алты жасар кішкентай бала.  
Қыз оның қарындасы, ол бес жаста.  
Джеймстің кішкентай бір күшігі бар, қазір ол да бақшада.  
Күшік балалармен ойнағанды жақсы көреді.  
Күшігі қазір өте қуанышты.
Ал Мэридің күшігі бар ма?  
Жоқ, Мэридің күшігі жоқ, оның мысығы бар.  
Бірақ мысығы үйде, ұйықтап жатыр.
Олардың анасы мысығымен бірге үйде, ол терезеден Джеймс пен Мэридің ойнағанына қарап тұр.  
Джеймс ескі үлкен бір ағашқа қарай қатты жүгіріп бара жатыр, ол сол ағашта Мэриден жасырынып жатыр.  
Не үшін екенін білесіз бе?  Мэри қолымен көздерін жауып отыр.  
Ол ешнәрсені көріп тұрған жоқ, ол санап жатыр.  
Ол не үшін жасап жатыр?  Ал Джеймс ағаштың жанында не істеп жатыр?
Бұл ойын.  
Мэри санап біткеннен кейін айналасына қарады.  
Ол "Джеймс қай жерге кетті?  Оны көрдіңдер ме?" деп іздеп жатыр.
Мэри Джеймстің қайда екенін білмейді.  
Күшіктен "Джеймсті көрдің бе?" деп сұрайды.  
Ал күшік, әлбетте, сөйлей алмайды.  
Демек, Мэри өз сұрағына жауап ала алмайды.  
Адамдар итпен сөйлескенде одан ешқашан жауап ала алмайды!
Мэри терезеде тұрған анасына қарайды.  
Мэри анасының жымиғанын көріп ол Джеймстің қай жерге кеткенін біледі деп ойлайды.  
"Джеймс қайда, айтшы!" деп сұрайды.  
"Жоқ, Мэри, айта алмаймын" деп ол жауап береді.  
Ол Джеймстің қайда екенін білсе де айтқысы келген жоқ.
Мэри бақшаның ішінде ақырын басып жүр.  
Әлі де болса Джеймсті табуға әрекет етіп жүр.  
Үстел және орындықтардың астына қарап жатыр, бірақ Джеймс онда жоқ.  
Ол барлық жерді қарап жүр, бірақ Джеймсті таба алмай жатыр.
Одан кейін ол бір дыбысты естиді, ол дыбыс ескі үлкен ағаштың артынан шығып жатыр.  
Мүмкін бұл Джеймс?  Ол дыбыс қайта естіледі!  Мэри оны ақырын тыңдайды.  
Ол аң да, құс та емес.  
Ол енді ол дыбысты анығырақ ести бастады.  
Бұл Джеймс болу керек!
Одан кейін оған кішкентай бір қол көрінеді. Жақынырақ келгенде ол оның басын да көреді.  
"Сені таптым!" деп күледі.  
Олар екеуі де көңілді үйге қарай келе жатыр, бір нәрсе жеп, су ішетін уақыт болды!
