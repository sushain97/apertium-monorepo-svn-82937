ONDE ESTÁ O JAUME? 
O Jaume e a María están no xardín. Hoxe vai bo tempo, vai calor. Pero onte fixo moito frío! Non puideron xogar fóra. Ó Jaume e á María encántalles xogar, sempre xogan xuntos no xardín diante da casa grande.
Jaume é un neno e ten seis anos. A nena é a súa irmá, ten cinco anos. Jaume ten un cadeliño, agora o can tamén está no xardín. Ó can gústalle xogar cos dous nenos. O can agora está moi contento
A María tamén ten un can? Non, a María non ten un can. Ten un gato. Pero o gato está na casa, durmindo.
A súa nai está dentro de casa, co gato, Mira pola xanela e ve o Jaume e a María xogando. Jaume corre ás présas cara a unha árbore grande e vella, escóndese da María. Sabes por que? A María está sentada e tápase os ollos coas mans. Non pode ver nada e está contando. Por que o fai? E que fai o Jaume preto da árbore?
É un xogo. Cando a María remata de contar, mira ó seu redor. Está buscando a Jaume: onde foi? Víchelo?
A María non sabe onde está o Jaume. Pregúntalle ó can: "Viches o Jaume?". Pero o can non sabe falar, está claro!. Así pois, a María non recibe resposta á súa pregunta. A xente nunca recibe respostas cando fala a un can!
A María mira á súa nai na última xanela, a nai ri. A María cree que ela viu onde foi o Jaume: "Dígame onde está!", dille á nai. Non María, non cho podo dicir!", contéstalle. Aínda que probablemente sabe onde está, non o quere dicir.
A María anda pouco a pouco polo xardín. Aínda tenta atopar o Jaume. Busca baixo a mesa e baixo as cadeiras. pero o Jaume non está. Ela busca por todas partes pero non atopa o Jaume.
Entón sente un ruído, Ven da última árbore grande e vella. Podería ser o Jaume? E sona outro golpe! Ela escoita con atención. 
Non é un paxaro ou outro animal. Agora sínteo ben. Ten que ser o Jaume! Entón ve unha manciña e cando se achega tamén ve a súa cabeza! Ela ri e di: "Atopeite!". Ambos están felices e van cara á casa, é hora de comer algo e beber un pouco de auga!
