Okupuj Wall Street (ang. Occupy Wall Street) - seria demonstracji o charakterze okupacyjnym, które trwają począwszy od 17 września 2011 w Zuccotti Park w Nowym Jorku. Protesty zostały zainicjowane m.in. przez kanadyjską grupę aktywistów z organizacji Adbusters. Niekiedy wskazuje się, że protesty są dziełem kontrolowanej opozycji.
Uczestnicy, którzy nazywają siebie "99 procentami" (ang."99 percenters"), protestują głównie przeciwko nierównościom społecznym, chciwości korporacji, banków oraz przeciwko nadmiernemu wpływowi bankierów, menedżerów wielkich korporacji i lobbystów na rząd.
